---
layout: post
category: CLANKY
title: Už konečně odkupme pasáž a z ostudy udělejme chloubu, vyzývají Společně pro Přerov a Piráti
date: 2020-08-03
tags: 
- přerov
author: Mediální odbor
image: assets/img/articles/2020/2020-08-03-uz-konecne-odkupme-pasaz-a-z-ostudy-udelejme-chloubu-vyzyvaji-spolecne-pro-prerov-a-pirati.jpg  #751x422 pixelu
redirect_from:
  - /tiskove-zpravy/uz-konecne-odkupme-pasaz-v-prerove.html
---
Přerov, 3. sprna 2020 - Už v únoru roku 2019 poprvé Pavel Ondrůj předložil návrh na revitalizaci pasáže, které měl předcházet její odkup. Zastupitelé pak ale v červnu 2019 neschválili odkup bytových a ani nebytových prostor a naděje na revitalizaci se rozplynula. Společně pro Přerov a Piráti však s ohledem na události posledních dní v Přerově opět předloží návrh na odkup pasáže v centru města.

Divoká atmosféra z posledních týdnů ukázala, že město musí řešit podobu svého centra víc, než jen dopravními značkami. Proto je třeba téma odkupu pasáže znovu otevřít. Nejde jenom o bezpečnost v centru města, ale hlavně o reprezentativní vstupní bránu, která byla v minulosti naší pýchou. Město bohužel nemá nástroje, jak zabránit konfliktu mezi lidmi, ale může ovlivnit podobu města.

„Našim cílem bylo, aby město jednalo s vlastníky pasáže o jejím odkupu a následně se pasáž zrekonstruovala a vrátila se jí tak její původní noblesa. Nemůžeme zachraňovat každý dům, o který se jeho majitel nezvládá řádně starat, ovšem pasáž je svou polohou i podobou výjimečná nejen v Přerově, ale i mezi jinými městy. Díky stavu by však prodejní cena měla být spíše symbolická,” míní lídr Společně pro Přerov a Pirátů Jan Horký.

„Jen jako vlastník má město dostatečně silné nástroje, jak ovlivnit nejev vzhled, ale i pravidla nájemníků pasáže, což ovlivňuje okolí. Chci vrátit pasáži zašlý lesk, vždyť je to prostor, kterým se nemůže chlubit každé město. Cesta to bude dlouhá a složitá, přesto jsem přesvědčen, že to musíme zkusit znovu a nyní úspěšně,” říká předkladatel návrhu Pavel Ondrůj.

Společně pro Přerov a Piráti věří, že budoucnost centra města a pasáže leží na srdci všem a to i 12 zastupitelům, kteří se v loňském roce zdrželi a letos jistě zvednou pro toto usnesení ruku.

