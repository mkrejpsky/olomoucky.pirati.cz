---
layout: post
category: CLANKY
title: "PIRÁTI a STAROSTOVÉ, SPOJENCI – Koalice pro Olomoucký kraj a ODS dnes podepsali memorandum o vytvoření společné koalice v Olomouckém kraji."
date: 2020-10-12
tags: 
- olomoucký-kraj
author: Mediální odbor
image: assets/img/articles/2020/2020-10-12-pirati-a-starostove-spojenci–koalice-pro-olomoucky-kraj-a-ods-dnes-podepsali-memorandum-o-vytvoreni-spolecne-koalice-v-olomouckem-kraji.jpg  #751x422 pixelu
---
Olomouc, 12. října 2020 - Po více než týdnu intenzivních jednání dnes podepsali představitelé koalice PIRÁTI a STAROSTOVÉ, SPOJENCŮ – Koalice pro Olomoucký kraj a ODS společné memorandum o vytvoření nové vládnoucí koalice v Olomouckém kraji. Novým hejtmanem Olomouckého kraje se tak stane lídr koalice PIRÁTI a STAROSTOVÉ Josef Suchánek.

PIRÁTI a STAROSTOVÉ by dle podepsaného memoranda měli kromě hejtmana obsadit ještě 3 další místa v 11 členné krajské radě. SPOJENCI – Koalice pro Olomoucký kraj by měla získat pozici prvního náměstka hejtmana a 3 další místa v radě. ODS dle memoranda získá pozici druhého náměstka hejtmana a 2 další členy rady. Vyjednavači všech tří stran budou dále jednat o rozdělení jednotlivých gescí. 

„Občané nám svěřili velkou zodpovědnost za chod kraje. Mám velkou radost, že jsme dnes s našimi partnery podepsali memorandum o vytvoření budoucí vládnoucí koalice, která přinese pozitivní změnu Olomouckému kraji. Rozdělení míst v krajské radě spravedlivě reflektuje volební výsledky jednotlivých stran,“ říká Josef Suchánek.   

Představitele všech tří koaličních stran nyní budou dojednávat detaily koaliční smlouvy. Jednání pokračují tento týden. 

„Při dojednávání koaliční smlouvy budeme vycházet z našeho volebního programu. Jsem přesvědčena, že nová koalice bude úspěšná a bude pracovat pro obyvatele našeho kraje, jak jsme slibovali v kampani. V krajském zastupitelstvu budeme disponovat většinou 32 hlasů,“ říká Zdeňka Dvořáková Kocourková.  

PIRÁTI a STAROSTOVÉ získali v 55 členném krajském zastupitelstvu 13 mandátů, SPOJENCI – Koalice pro Olomoucký kraj 12 mandátů a ODS 7 mandátů. 

Kontakty:

**Josef Suchánek (STAN)**  
Lídr kandidátky PIRÁTI a STAROSTOVÉ  
730 806 812  
josef.suchanek@upol.cz

**Zdeňka Dvořáková Kocourková (Piráti)**  
Lídryně kandidátky PIRÁTI a STAROSTOVÉ  
774 204 491  
dvorakovakocourkova@gmail.com