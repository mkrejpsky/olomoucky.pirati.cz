---
layout: post
category: CLANKY
title: Program pirátského centra Picolo na únor 2020
date: 2020-01-21
tags: 
- picolo
author: Jan Dvořák
image: assets/img/articles/2020/2020-01-21-program-piratskeho-centra-picolo-na-unor-2020.jpg  #751x422 pixelu
---
Přinášíme pravidelný přehled akcí konaných v pirátském centru Picolo v Olomouci, na ulici 8. května 5, v měsíci únoru 2020.

* **Schůze krajského sdružení Piráti**  
*Úterý 4. února 2020 od 18:00 hodin*  

* **Jak se žije na Altaji?**  
**PhDr. Daniel Dědovský, PhD.**  
*Středa 5. února 2020 od 17:30 hodin*  
Přednáška pojednává o prolínání ruských a altajských kulturních prvků na příkladu vývoje lidové architektury ve 20. století, způsobu obživy a systému víry. Probereme osudy altajského šamanismu v sovětských dobách i v současnosti, povíme si o funkci tradičního obydlí, zaměříme se na problematiku horského salašnictví a v neposlední řadě se budeme věnovat i otázkám tradiční altajské medicíny.

* **Jak správně pečovat o své zuby?**  
**Jitka Majerová**  
*Úterý 18. února 2020 od 18:00 hodin*  
Stačí mi kartáček? Jak ho využít co nejefektivněji? Ústní voda v hlavní roli. Jaké pomůcky jsou jen doplňkem naší koupelny a zároveň zbytečně utracené peníze? Mýty a fakta. Čistím jak můžu, ale stejně mi zubař našel kazy. Co s parodontózou, když ji mají i rodiče nebo prarodiče? Používat pastu s fluoridy nebo bez? DIY zubní pasta s jedlou sodou a kokosovým olejem, nebo radši drogérková klasika s popiskem whitening, pokud chceme dosáhnout zářivého úsměvu? To vše a ještě víc 18. 2. v 18 hodin v Picolu. Na čištěnou!

* **Schůze místního sdružení Olomouc Piráti**  
*Středa 19. února 2020 od 18:00 hodin*  

* **Páteční deskovky v Picolu**  
*Pátek 21. února 2020 od 18:30 hodin*  
Tradiční páteční deskohraní s Karlem Zendulkou. K zapůjčení budou deskové hry všeho druhu – a to jak jednoduché, tak náročnější pro ty, kteří se nebojí u hry strávit delší dobu. Všechny pravidla Vám budou vysvětlena. Nemusíte se bát. 

* **Veřejná schůze Pirátů Olomouc**  
**František Kopřiva**
*Středa 26. února 2020 od 18:00 hodin*  
O své cestě do politiky bude vyprávět nejmladší pirátský poslanec František Kopřiva (24). Jako místopředseda výboru pro evropské záležitosti a delegát do PACE zná nejen rozdíl mezi Evropskou radou a Radou Evropy, ale snaží se také zvyšovat povědomí o Evropské unii a o aktuálních tématech diskutovat racionálně. František je také jedním z předkladatelů zákona umožňujícího manželství pro stejnopohlavní páry. Prostor bude pro dotazy na libovolná témata.