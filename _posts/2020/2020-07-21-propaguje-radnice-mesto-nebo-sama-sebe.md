---
layout: post
category: CLANKY
title: Propaguje radnice město, nebo sama sebe?
date: 2020-07-21
tags: 
- prostějov
author: Dominik Voráč
image: assets/img/articles/2020/2020-07-21-propaguje-radnice-mesto-nebo-sama-sebe.jpg  #751x422 pixelu
---
Sociální sítě využívají kromě běžných uživatelů i různé firmy, podnikatelé či veřejně známé osobnosti. Důvod je prostý – poskytují totiž možná co nejlepší způsob propagace, a to většinou s minimálními  výdaji. Nesmíme však zapomínat, že sociální sítě využívají nejen tyto subjekty, ale například i města. V tomto případě by takový profil měl primárně plnit funkci informační, tedy informovat občany o dění v daném městě. Funkce propagační je však neméně důležitá, zvláště pro Prostějov. Z jakých důvodů?

Statistiky mluví neúprosně – počet obyvatel Prostějova [klesá](https://www.mistopisy.cz/pruvodce/obec/3093/prostejov/pocet-obyvatel/) a sami Prostějované [stárnou](http://www.vecernikpv.cz/co-se-stalo/zpravodajstvi/17844-prostejovska-populace-rok-od-roku-starne). Pokud vedení města nechce, aby byl Prostějov za pár desítek let městem duchů, musí město udělat atraktivním pro mladé potenciální obyvatele. Kromě nástrojů, jakými jsou například dostupné bydlení či nabídka práce, mohou hrát roli i další, neméně významné faktory, jako například propagace a marketing města. Je důležité, jak je město svými potenciálními obyvateli vnímáno – říká se o něm, že kulturně či sportovně žije, nebo naopak, že je zde mrtvo?  I nad tím se budoucí potenciální obyvatel zamýšlí. Kromě toho může propagace města pomoci v turismu, na což vsadilo například Znojmo, jehož reklamní kampaň [„Máš to zadax“](https://www.lidovky.cz/cestovani/aktuality/znojmo-sazi-na-podporu-turismu-podnikatele-zapoji-kampani.A200616_111812_aktuality_ape) obletěla celou republiku.

Kromě toho je Znojmo ukázkovým příkladem, jak město propagovat i méně náročnějšími finančními prostředky, a to pomocí profilů na sociálních sítích. V následujících bodech si srovnáme, jak ke správě městského profilu přistupuje Znojmo a jak Prostějov. Je důležité poznamenat, že analýza obou facebookových stránek proběhla dne 17. 7.

## Počet sledujících uživatelů

Ukazatel počtu sledovatelů je klíčovým faktorem toho, ke kolika lidem se ve výsledku daná zpráva dostane. Ke dni 17. 7. 2020 má stránka ZNOJMO **29 029 sledujících**, zatímco stránka Statutární město Prostějov pouhých **3 107 sledujících**. Uvažujeme-li, že Prostějov má díky svému počtu obyvatel, který činí o více než 10 000 více než ve Znojmě, lepší výchozí pozici, je rozdíl ještě markantnější.

##  Grafická stránka, kvalita článků

V době, kdy byl psán tento článek, bylo jako záhlaví na prostějovských stránkách zavěšen plakát na sérii cyklistických závodů Czech tour, což není originální výtvor správců prostějovských stránek. Porovnáme tedy fotku, která je momentálně zavěšená v záhlaví na stránce ZNOJMO, s fotkou, která tam byla dříve. O tom, která fotka vypadá profesionálněji a slouží mnohem lépe k propagaci města, nechť rozhodnou sami čtenáři. 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-1.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-2.jpg) 

V podobném duchu se nese i kvalita článků a fotek. Zatímco Prostějov většinou (a docela suše)  informuje o uskutečněných akcích, jako například lekce nordic walkingu, Znojmo občas přihodí i nějaké zajímavosti, přičemž se nebojí do textu přihodit různé emotikony, aby text působil živěji. Kvalita fotek je také neporovnatelná. 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-3.jpg) 

## Propagace města, nebo radních?

V rámci tohoto bodu jsem se rozhodl udělat malý experiment – na facebookové stránce Znojma jsem se snažil v článcích najít, kde jde hned v náhledu vidět někdo z vedení města. Zastavil jsem se na datu 18. května, tedy dva měsíce od data provedení analýzy. Musím říct, že jsem byl na Znojmo ještě přísný, protože se jedná o náhled ze stránek Blesk.cz

Prostějov mi dal o poznání větší práci – v periodě od 18. května do 17. července se totiž objevilo 27 (!) příspěvků, v nichž jsou vyfoceni radní –prim zde hraje primátor František Jura, následovaný náměstkem Jiřím Pospíšilem, párkrát se na fotkách objevila i Milada Sokolová. 

V tomto případě jde o jasnou propagaci radních, kteří jsou vyfoceni při různých příležitostech – při gratulacích jubilantům, při ceremoniích či při předávání vysvědčení. Jistou bizarnost propagace radních podtrhuje fotka, kdy pan náměstek Jiří Pospíšil pózuje před kontejnerem. Kolikrát jako by se zdálo, že není důležitá událost, ale to, že radní na akci byli, což je jakési potvrzení toho, že tvrdě pracují.  

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-4.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-5.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-6.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-7.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-8.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-9.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-10.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-11.jpg) 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-12.jpg) 

## Ostatní

I v dalších srovnání bohužel musím kritizovat Prostějov. Dalšími nešvary jsou občasné gramatické či stylistické chyby (viz špatně „shlédnout“ – správně je „zhlédnout“) a také to, že se město svým profilem brání kroky radních či se rádo ohrazuje vůči kritickým komentářům. **Ani pravopisné chyby, ani vyříkání si názorů v diskuzi na oficiální profil nepatří, je to totiž znakem absence profesionality.** 

![Propaguje radnice město, nebo sama sebe?](/assets/img/miscellaneous/propaguje-radnice-mesto-nebo-sama-sebe-13.jpg) 

Jedna důležitá poznámka na závěr. Jen v rámci smlouvy „o poskytování služeb v oblasti propagace a marketingu“ dalo město Prostějov společnosti TK Plus (tedy místnímu sportovnímu bossovi Miroslavu Černoškovi) přes [dva miliony korun](https://smlouvy.gov.cz/smlouva/12902180). Je však otázkou, jestli tyto vynaložené prostředky posloužily k propagaci města lépe, než by posloužila profesionálnější správa sociálních sítí. To by ale už poté bylo propagováno město, a ne jen radní…