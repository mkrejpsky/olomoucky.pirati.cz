---
layout: post
category: CLANKY
title: Koaliční zastupitelé v Přerově odmítli návrh opozice na vytvoření pomocného balíčku pro přerovské podnikatele a sportovce
date: 2020-04-27
tags: 
- přerov 
author: Mediální odbor
image: assets/img/articles/2020/2020-04-27-koalice-nepodporila-navh-opozice-pomoc-podnikatelum.jpg  #751x422 pixelu
---
Přerov 27. dubna 2020- Na pondělním zasedání zastupitelstva předložil klub Společně pro Přerov a Pirátů velmi otevřený návrh, který zahrnoval finanční podporu místním podnikatelům a sportovcům, odpuštění nájemného do konce roku či osvobození od platby poplatku za předzahrádky.

Osudným dnem pro přerovské podnikatele se stalo pondělí 27. dubna, kdy koaliční zastupitelé z řad ODS, ANO a KDU-ČSL nezvedli ruku pro návrh, který měl spustit přípravu pomocného programu pro přerovské prodejce zasažené opatřeními souvisejícími s pandemií koronaviru, 15 zastupitelů se zdrželo hlasování. Byla navrhována podpora v celkové výši 5 milionů korun. *„Je smutné, že koaliční zastupitelé nechtějí podpořit návrh, který měl potenciál pomoci místním a znovu přivést život do ulic. Předpokládám ale, že opoziční myšlenku za nějaký čas vezmou za svou a řádně se s ní pochlubí. Ostatně tak jako již dříve,”* říká opoziční lídr a autor návrhu Jan Horký.

Klub zastupitelů Společně pro Přerov a Pirátů proto vybízí občany, aby alespoň oni podpořili místní obchodníky a nakupovali u nich místo ve velkých nákupních centrech.

---
