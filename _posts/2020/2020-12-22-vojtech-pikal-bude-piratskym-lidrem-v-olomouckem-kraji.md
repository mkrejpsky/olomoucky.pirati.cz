---
layout: post
category: CLANKY
title: Vojtěch Pikal bude Pirátským lídrem v Olomouckém kraji
date: 2020-12-22
tags: 
- piráti
- olomoucký-kraj
author: Josef Indra
image: articles/2020/2020-12-22-vojtech-pikal-bude-piratskym-lidrem-v-olomouckem-kraji.jpg  #751x422 pixelu
---
V Olomouckém kraji si Pirátská členská základna zvolila svého lídra pro nadcházející volby do Poslanecké sněmovny v roce 2021. Pirátským lídrem byl zvolen místopředseda Poslanecké sněmovny Vojtěch Pikal, který Piráty v tomto kraji vedl do voleb již v roce 2017. Vojtěch Pikal byl zvolen v prvním kole primárních voleb, kde získal 45 hlasů. 
 
*„Jsem velmi vděčný za zvolení členskou základnou do pozice pirátského lídra pro nadcházející volby. Budu se snažit nejen členy Pirátské strany, ale také všechny voliče nezklamat a doufám, že společnými silami dosáhneme nejlepšího možného výsledku,“* sdělil Vojtěch Pikal. 
 
Ve volbách v roce 2017 dosáhli Piráti v Olomouckém kraji výsledku 8, 49 %. Pikal se tak stal jejich jediným zástupcem za Olomoucký kraj v Poslanecké sněmovně. V parlamentu se kromě funkce místopředsedy Poslanecké sněmovny zabýval především volebními systémy České republiky, kde požaduje několik inovací.

*„V nadcházejícím volebním období bych rád navázal spolu s kolegy na práci s cílem změnit náš volební systém, aby se stal férovější a s rovnoměrnějším přepočtem hlasů na mandáty. Dalším velkým cílem bude dosáhnout zavedení korespondenčního hlasování alespoň ze zahraničí a možnosti vyřídit si voličský průkaz kdekoliv v republice,”* doplňuje Pikal.
