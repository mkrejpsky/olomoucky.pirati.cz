---
layout: post
category: CLANKY
title: Město Přerov pořídí nové velkoobjemové kontejnery, proč se ale nevydalo cestou podzemních kontejnerů?
date: 2020-11-29
tags: 
- přerov
author: Josef Indra
image: assets/img/articles/2020/2020-11-29-mesto-prerov-poridi-nove-velkoobjemove-kontejnery-proc-se-ale-nevydalo-cestou-podzemnich-kontejneru.jpg  #751x422 pixelu
---
Na zastupitelstvu města Přerova 7. prosince budou přerovští zastupitelé schvalovat záměr na pořízení velkoobjemových kontejnerů na směsný, ale i tříděný odpad. Celková investice, která nahradí až 70% stávajících kontejnerů přijde na 10 milionu, avšak bude nutné také zakoupit nové vozidla v hodnotě 20 milionů. Nové kontejnery budou sice „chytré” - umožní monitoring zaplněnosti, software bude plánovat svoz odpadu, aby se nemuselo jezdit zbytečně pro prázdné popelnice, ale stále se jedná o nepěkné řešení.

*“Myslím si, že se město mohlo vydat cestou inovace a alespoň vyzkoušet tento návrh na pořízení těchto kontejnerů na zkoušku. Nejlepším místem na vyzkoušení by bylo centrum města, které si toto řešení opravdu zaslouží. Například v Brně už se na podzemní kontejnery v centru města jsou, nevidím problém proč by toto řešení nemohlo být vyzkoušeno také v Přerově,”* tvrdí krajský zastupitel Jaromír Horký. 

Když se však v minulosti navrhovalo pořídit, alespoň na zkoušku podzemní kontejnery vedení města mělo jeden pevný argument, proč to nejde - muselo by se koupit nové svozové vozidlo. A co se nestalo, město koupí dvě nové svozová vozidla, která jsou potřeba pro velkoobjemové kontejnery, ale nakoupit vozidlo pro podzemní kontejnery, které nehyzdí veřejný prostor nejde. *“Mohli jsme mít skryté kontejnery pod zemí, tak jako v jiných městech nebo obří nadzemní kontejnery, které nepůjde přehlédnou, jak už to tak v Přerově ale bývá, tak selský rozum nezvítězil,”* doplňuje Horký.
