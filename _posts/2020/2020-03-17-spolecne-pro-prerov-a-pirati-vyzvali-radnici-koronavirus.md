---
layout: post
category: CLANKY
title: Společně pro Přerov a Piráti vyzvali radnici, aby přijala přísnější opatření proti šíření koronaviru  
date: 2020-03-17
tags: 
- přerov
author: Mediální odbor
image: assets/img/articles/2020/2020-03-17-spolecne-pro-prerov-a-pirati-vyzvali-radnici-koronavirus.jpg  #751x422 pixelu
---
Přerov, 17. března 2020 - Společně pro Přerov a Piráti vyzvali vedení města, aby přijalo přísnější opatření proti šíření koronaviru a konalo preventivně. Zároveň také vyzvali vedení města, aby šlo občanům příkladem.

V pondělí 16. března iniciovali společně pro Přerov a Piráti Facebookovou výzvu **CHCI MHD S ROUŠKAMI!**, kterou v tuto chvíli sdílelo více než 150 občanů, dosah této výzvy je tedy velmi virální a někteří radní na ni již reagují. Bohužel negativně. *“Výzvu jsme kromě zveřejnění zaslali také e-mailem panu primátorovi, ve kterém požadujeme, aby zavedli povinné nošení roušek či jiných ochranných prostředků dýchacích cest v MHD, tak jako v jiných městech. Pan primátor bohužel reagoval negativně s odkazem na nedostatek roušek,”* shrnul opoziční lídr Jan Horký a dodává: *“V této situaci si nemůžeme hrát na opozici a koalici, musíme postupovat společně. Je však pravdou, že koalice má aktuálně větší nástroje pro ochranu lidu.”*

Ve výzvě, kterou v úterý zastupitelský klub Společně pro Přerov a Piráti zaslal všem zastupitelům města, požaduje po vedení města následující body:

* Povolit užívání MHD v Přerově jen s ochrannými prostředky dýchacích cest (rouška, respirátor, podomácku vyrobená rouška, šála atd.).

* Nařídit zaměstnancům města a příspěvkových organizací města (mateřské školy, jesle, sociální služby apod.) a společností nosit ochranné prostředky dýchacích cest, byť improvizované.

* Doporučit obchodníkům s potravinami, drogistickým zbožím apod., aby do prostor prodejen vpouštěli pouze zákazníky s ochrannými prostředky dýchacích cest

* Aby vedení města a krizový štáb šli občanům příkladem a na svých zasedáních nosili ochranu dýchacích cest a pokud to bude alespoň trochu možné, pořádali svá jednání online.

* Aby vedení města vydalo výzvu občanům chodit na veřejných prostranstvích s ochranou dýchacích cest a sami šli příkladem.

* Aby vyzvalo prodejny ke zvýšené dezinfekci ploch a také madel nákupních košíků.

*“Vedení města bohužel reaguje pozdě a veškerá opatření přijímá ex-post, již v pátek 13. března jsme apelovali, aby vedení město zavedlo bezplatné MHD a lidé vstupovali pouze prostředními a zadními dveřmi, a také aby vedení po vzoru jiných měst zavedlo linku pro seniory. Veškeré tyto opatření přijali až v pondělí 16. března, tedy o tři dny později. V aktuální situaci musíme konat pohotově a s ohledem na rychle se měnící situaci,”* dodal 1. místopředseda Pirátů v Olomouckém kraji Jaromír Horký.

Vládnoucí garnitura musí umět přijmout i nepopulární nařízení. Společně pro Přerov a Piráti vyzývají své občany a radnice v celém kraji - Pojďme společně příkladem! Čím víc nás bude, tím lépe epidemii koronaviru zvládneme, takže #rouskyvsem!
