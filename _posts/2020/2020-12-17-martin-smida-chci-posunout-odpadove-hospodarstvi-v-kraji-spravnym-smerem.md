---
layout: post
category: CLANKY
title: "Martin Šmída: Chci posunout odpadové hospodářství v kraji správným směrem"
date: 2020-12-17
tags: 
- pirati-starostove
- olomoucky-kraj
author: Josef Indra
image: assets/img/articles/2020/2020-12-17-martin-smida-chci-posunout-odpadove-hospodarstvi-v-kraji-spravnym-smerem.jpg  #751x422 pixelu
---
***17. prosince, Olomoucký kraj*** - Dnes proběhla valná hromada spolku Odpady Olomouckého kraje, které se zúčastnil také radní Olomouckého kraje pro životní prostředí Martin Šmída.  *„Oblast odpadového hospodářství mě velmi zajímá a věnuji tomuto tématu velkou pozornost. Odpady Olomouckého kraje jsou pro mě hlavní výzva pro celé nadcházející čtyřleté období.  Byla to jedna z prvních věcí, kterou jsem se současnou radou Olomouckého kraje řešil,“* uvádí Šmída. 

Před valnou hromadou spolku spolu se sešla jeho správní rada, kde se Šmída zúčastnil jako host a vznesl námitku proti plánované změně stanov, konkrétně proti vyškrtnutí *„předcházení vzniku odpadu“* z cílů spolku. Tato změna, a zároveň ani nic dalšího, valnou hromadou schváleno nebylo, protože se členové nesešli v dostatečném počtu a valná hromada tak nebyla usnášeníschopná. 

*„Bohužel to signalizuje do jisté míry malý zájem o tuto problematiku, což je jedna z věcí, kterou chci změnit.“* komentuje zpětně Šmída. Přesto využil příležitosti, aby přítomné starosty alespoň informoval o možném budoucím vývoji z hlediska kraje a zároveň deklaroval zájem v řešení odpadové problematiky skrze tento spolek pokračovat. 

*"Mám jistou představu, jakým směrem by se odpadové hospodářství v Olomouckém kraji mělo ubírat, a vězte, že je to směr progresivní a ambiciózní, a pokud máme splnit cíle, ke kterým jsme se jako republika zavázali, tak i nezbytný a nutný,“* doplňuje Šmída.
