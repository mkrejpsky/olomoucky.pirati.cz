---
layout: post
category: CLANKY
title: V Prostějově si místní sdružení zvolilo nové předsednictvo
date: 2020-11-26
tags: 
- prostějov
author: Josef Indra
image: articles/2020/2020-11-26-v-prostejove-si-mistni-sdruzeni-zvolilo-nove-predsednictvo.jpg  #751x422 pixelu
---

**Prostějov, 26.listopad 2020 – Prostějovští Piráti si zvolili nové předsednictvo. Dlouholetý předseda Petr Lysek se rozhodl nekandidovat v těchto volbách na post předsedy místního sdružení. Novým předsedou se tak stal Ondřej Moskal, student hospodářské politiky na Masarykově univerzitě. Prvním místopředsedou byl zvolen Petr Lysek a druhým předsedou se stal Jakub Šmíd.**
 
V Prostějově právě proběhla volba předsednictva místního sdružení. Dlouholetý předseda Prostějovských Pirátů Petr Lysek se rozhodl nekandidovat opět na post předsedy. Toto rozhodnutí okomentoval slovy „každá legrace jednou končí“. Petr Lysek byl v krajských volbách zvolen krajským zastupitelem a zastupitelským klubem byl zvolen předsedou. Rozhodl se, že politických funkcí má již mnoho a v Prostějově je potřeba místnímu sdružení dodat nový impuls. *„Myslím si, že jsem byl předsedou místního sdružení v Prostějově dostatek času, mnohé se nám podařilo a mnohé je zároveň potřeba zlepšit směrem ke komunálním volbám v roce 2022. Jsem rád, že jsem byl zvolen prvním místopředsedou a budu se snažit novém předsedovi co nejvíce pomáhat. S tímto záměrem chci, abychom v roce 2022 komunální volby v Prostějově vyhráli,“* komentuje Petr Lysek.
 
Předsedou se stal Ondřej Moskal, student hospodářské politiky, který je členem Pirátů necelé dva roky. Své předsednictvo chce spojit se zvýšením členské základny, zřídit Pirátské centrum v Prostějově či pokračování usilovné práce na sociálních sítích, kde prezentují aktivitu místního sdružení a práci opozičních zastupitelů. *„Cílem je pro nás co nejlepší výsledek v komunálních volbách, ve kterých zúročíme zkušenosti z opoziční práce. Jsme si vědomi, že tento výsledek nám nespadne do klína a budeme se snažit dílčími kroky navázat na skvělou práci Petra Lyska, jsem rád, že se zároveň stal prvním místopředsedou a bude nám dále předávat letité zkušenosti“,* tvrdí Ondřej Moskal. 
 
Druhým místopředsedou se stal Jakub Šmíd, student Fakulty elektrotechnické na ČVUT, který v rámci volby odmítnul nominaci na předsedu. V rámci místního sdružení se chce zaměřit na analýzu a řešení problémů v Prostějově. Hlavním cílem pak pro něj bude, aby se Piráti dostali do rady města. 
