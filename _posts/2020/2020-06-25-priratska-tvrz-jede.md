---
layout: post
category: CLANKY
title: Pirátská Tvrz jede
date: 2020-06-25
tags: 
- pirátská-tvrz 
author: Martin Šmída
image: assets/img/articles/2020/2020-06-25-piratska-tvrz-jede.jpg #751x422 pixelu
---
Tak jsme se otřepali z Covidových prázdnin a čekají nás klasické letní prázdniny. Ale ani jedny nebyly a nebudou pro Piráty nijak prázdné. Už během pandemie Piráti neustále pracovali a krom dobrovolnického šití roušek, 3D tisku ochranných štítů nebo prostě jen vození čerstvé kávy zdravotníkům, vypracovali plán s názvem "Budoucnost řešíme teď", abychom z této krize vyšli posílení a uchopili ji jako příležitost. 

Vláda už ledacos z tohoto plánu převzala, což nás těší. A například taková online jednání, která Piráti praktikují od svého vzniku v roce 2009 se najednou staly běžně používaným mainstreamem.

Krom zřízené online hospody nebo organizované počítačové střílečky Counter strike 1.6  jsme tak mohli využívat i online schůze a setkání programových týmů před nadcházejícími krajskými volbami. 

Ani Pirátská Tvrz tak nezůstala odříznutá, a třeba náš člen Radek Vojtek i během pandemie pracoval na programovém bodu ke krajské kultuře, či řešil neutěšenou situaci s odpady v Brodku. Moc mu v jeho úsilí fandíme a třeba jednou Brodek taky získá keramickou popelnici za příkladné třídění, jako náš Majetín. Všem, kteří třídí odpady, děkujeme! Majetín je tak pozitivním vzorem a praktickou ukázkou jedné z cest, jak se přibližovat k vytyčenému cíli nového odpadového zákona, který v příštích letech předpokládá 65% materiálové recyklace všech komunálních odpadů.  To jsou důležité podněty do diskuze o odpadech, kterou řeší Martin Šmída jakožto vedoucí krajského expertního týmu pro oblast životního prostředí.

V podzimních volbách do zastupitelstva Olomouckého kraje Piráti kandidují společně s hnutím STAN - Starostové a nezávislí, to nám poskytuje ještě větší odbornou základnu a věříme, že uspějeme a budeme mít příležitost v Olomouckém kraji měnit věci k lepšímu. Děkujeme všem za podporu!

I členové a příznivci z našeho malého venkovského místního sdružení se jistě zapojí do předvolební kampaně. 

11.června jsme dokonce navštívili kampaňovou zastávku konkurence - Trikolóry. Do Majetína dorazil Václav Klaus mladší a Zuzana Majerová Zahradníková. Chtěli jsme jim položit i několik dotazů, ale ty bohužel nebyly povoleny. Takhle si tedy demokratickoou diskuzi nepředstavujeme. Pirátské akce jsou vždy otevřené všem a dotazy od občanů naopak vítáme.

Krom toho ale organizujeme i klasické akce Pirátské tvrze. Hned v pátek 26. 6. pořádáme pokerový turnaj, původně odložený kvůli koronaviru, takže všechny zveme poslední červnový pátek od 18:00 do hospůdky Domeček v Majetíně. Vítez si odnese flashdisc nebo poukázku na tunu kompostu. Hned další den se pak Pirátská tvrz účastní každoročního fotbalového turnaje politických frakcí v Bystročicích, ze kterého loni odjela s pohárem pro první místo, takže nám držte pěsti, ať obhájíme.

Samozřejmě obohatíme i majetínské hodové oslavy, a to turnajem v tenisové čtyřhře. Zveme všechny sportovní nadšence v pondělí 6. července od devíti hodin na tenisový kurt Za Humny v Majetíně. 

A nemůže chybět ani tradiční festival Kytary in Majetín, který se uskuteční 29. srpna a už teď můžeme prozradit, že se nám do Majetína vrátí pořádný kytarový hardcore. Můžeme se těšit na premiéru posílené sestavy dubské screamo kapely Human Puppet nebo třeba alternativní punkáče z Havířova 3Tečky. Další kapely možná ještě přibudou a otazník zatím visí nad účastí domácí kapely Session, ale to se zavčasu vyvrbí. Po kytarových koncertech nás pak opět čeká noční afterparty v rytmu drum´n´bassu v podání DJ Crackenna z Olomouce, tentokrát i s podporou živého bubeníka Jencka ze známé nu-metalové kapely Emmet Brown. 

Aby byl pirátský letní program kompletní, tak musíme připomenout i sportovní turnaj v nohejbale, který proběhne ve stejný den od rána v areálu majetínského ozdravného centra. A v neposlední řadě musíme zmínit i Filmový klub Brodek, kterému členové a příznivci Pirátské Tvrze pomáhají s fungováním. Posledním filmem před letní přestávkou byl český úspěšný dokument "V síti", který jsme promítli 5. června a pokračovat budeme zase na podzim. Věříme, že pro všechny fanoušky filmu, hudby, her a sportů Piráti opět nabídnou lákavý program a budeme se těšit!

za místní sdružení Pirátská Tvrz

Martin Šmída
