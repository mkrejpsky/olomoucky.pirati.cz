---
layout: post
category: CLANKY
title: Piráti v Olomouckém kraji si zvolili nové předsednictvo
date: 2020-11-25
tags: 
- pirati
- olomoucky-kraj
author: Josef Indra
image: assets/img/articles/2020/2020-11-25-pirati-v-olomouckem-kraji-si-zvolili-nove-predsednictvo.jpg  #751x422 pixelu
---
**Olomoucký kraj, 24. listopad 2020** – V Olomouckém kraji si členové krajského sdružení Pirátů zvolili nové předsednictvo. Předsedou Olomouckého kraje zůstává předseda zastupitelského klubu Pirátů a Starostů v Olomouci Viktor Tichák, který tuto funkci obhájil. 1. místopředsedou se stal krajský zastupitel  Jaromír Horký a 2. místopředsedou byl zvolen prostějovský zastupitel Petr Kapounek.
 
Všichni zmínění členové Pirátské strany obhájili své funkce z předchozího funkčního období. Celé předsednictvo se shodlo na dobré spolupráci a chtějí se nyní zaměřit na efektivní využití financí, zkvalitnění mediální prezentace, zapojení nových členů či pracovníků do struktur kraje. *„Myslím si, že se celé předsednictvo za uplynulé funkční období opravdu dobře sladilo. Nyní umíme řešit vzniklé situace velmi efektivně. Doufám, že tato dobrá spolupráce bude pokračovat i do budoucna. Hlavním cílem pro nás jsou nyní parlamentní volby a volby komunální, které nás čekají v roce 2022,“* komentuje předseda krajského sdružení Viktor Tichák. 
 
Nově předsednictvo má za cíl mimo jiné vytvořit nová místní sdružení na Hranicku a Jesenicku. *„Několik členů v těchto regionech máme, nyní je potřeba koncepčně vytvořit nová místní sdružení, které budou fungovat. Chceme rozšířit členskou základnu, aby každá část Olomouckého kraje měla vlastní zastoupení a členskou organizaci. Spolupráci v předsednictvu hodnotím velmi kladně a jsem rád, že budeme ve stejném složení pokračovat,“* tvrdí 1. místopředseda Jaromír Horký.
 
S tímto souhlasí také 2. místopředseda krajského sdružení. *„Spolupráce byla opravdu dobrá, i přes často odlišné názory, jsme po konzultaci vždy našli názorovou shodu a řešení. Myslím si, že právě v tomto byla spolupráce efektivní. Chceme nyní naši práci v kraji postavit především na lidech, kteří nám ať už z členské základny, z řad dobrovolníků nebo odborné veřejnosti pomáhají jít správným směrem,“* doplňuje Petr Kapounek. 
