---
layout: post
category: CLANKY
title: 17. listopad - Den boje za svobodu a demokracii
date: 2011-11-14
tags: olomoucký-kraj
author: Petr Kopač
image: assets/img/articles/2011/2011-11-14-17-listopad-den-boje-za-svobodu-a-demokracii.jpg   #751x422 pixelu
---
Datum a čas konání: Čtvrtek, 17. listopadu 2011 - 12:00-21:30. Místo konání: Olomouc, Přerov a Prostějov. Adresa místa konání: centra měst - náměstí.

Dne 17.11. si můžeme připomenout demonstrace studentů proti nacistické okupaci v roce 1939 a proti komunistickému režimu v roce 1989.

 Od roku 1941 se 17. listopad slaví z rozhodnutí mezinárodního studentského sněmu v Londýně jako Mezinárodní den studentstva a připomíná nacistické perzekuce na českých vysokých školách v roce 1939. Během prvního výročí 28. října pod německou okupací proběhly v centru Prahy spontánní manifestace občanů. Toho dne byl v Žitné ulici postřelen německým vojákem z jednoucího auta medik Jan Opletal jdoucí ze služby v nemocnici. Na následky zranění zemřel. Jeho pohřeb dne 15. listopadu přerostl v demonstraci, když se průvod studentů vydal z Albertova přes Karlovo náměstí na Národní třídu a do Jungmannovy ulice. Dále pokračoval k Právnické fakultě, kde okupanti tvrdě zasáhli a manifestanty pozatýkali. Dva dny poté - 17. listopadu 1939 - jednotky SS  obsadily vysoké školy a koleje, pozatýkaly studenty, devět z nich popravily, další odvlekly do koncentračních táborů. Vysoké školy byly uzavřeny do konce války.

17.listopadu 1989 se tvrdý zásah komunistické policie proti pokojnému studentskému průvodu v Praze na Národní třídě stal počátkem pádu komunistického režimu. Policejní agrese vyústila v masové protikomunistické demonstrace a posléze i v generální stávku. Pod občanským tlakem byla komunistická strana zbavena politické moci, byla ustavena vláda národního porozumění a prezidentem byl 29. prosince zvolen Václav Havel. Přechod od komunistické totality k demokracii byl završen svobodnými volbami v červnu 1990.