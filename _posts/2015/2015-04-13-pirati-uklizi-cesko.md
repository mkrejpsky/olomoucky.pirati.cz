---
layout: post
category: CLANKY
title: Piráti uklízí Česko
date: 2015-04-13
tags: olomoucký-kraj
author: Martin Šmída
image: assets/img/articles/2015/2015-04-13-pirati-uklizi-cesko.jpg   #751x422 pixelu
---
Možná jste již zaznamenali probíhající vlnu dobrovolnických úklidů v rámci akce "Ukliďme Česko". Tento typ úklidových akcí, mezinárodně osvědčeného modelu "Let's Do It!", se uskutečnil úspěšně ve více jak 100 zemích za účasti 9 milionů dobrovolníků. Letos se hojně zapojují i členové a příznivci Pirátské strany a příslušných oblastních sdružení. Několik pirátských úklidů již letos proběhlo a další budou následovat, především v sobotu 18. 4., kdy celá akce vrcholí. I vy tak máte možnost dobrovolnicky se zapojit do zvelebení veřejného prostoru.

"Cílem pro rok 2015 je nejen zapojit mnohem více dobrovolníků a uklidit ještě více černých skládek, ale i rozšířit povědomí o této akci mezi širokou veřejnost a vyvolat celospolečenskou diskusi k problematice černých skládek a nepořádku kolem nás." informují pořadatelé na webu [www.uklidmecesko.cz](https://www.uklidmecesko.cz).

Piráti podporují dobrovolnickou činnost (viz [https://wiki.pirati.cz/program/volnocasove_aktivity](https://wiki.pirati.cz/program/volnocasove_aktivity) ), stejnětak se zajímají o veřejný prostor, proto je přirozené, že se členové, příznivci a sympatizanti Pirátské strany do této akce zapojili.

Žatečtí Piráti mají s úklidem veřených prostor velké zkušenosti a 11. 4. uskutečnili už své páté uklízení. Tentokrát se soustředili na okolí Příkré ulice, která leží v bezprostředním okolí městského historického centra. 

"Než nadávat, že tento kopcovitý a těžko přístupný terén nikdo neuklízí, až se z něj hrnou odpadky přímo do ulic, rozhodli jsme se raději převzít iniciativu a vrhnout se do úklidu lokality sami," říká Radek Holodňák, předseda Pirátů Žatec - Kadaň. "Od jara 2013, kdy dobrovolnické úklidy pořádáme, jsme již z podobných lokalit, které dlouhodobě trpěly náporem odpadků, vynesli několik stovek pytlů odpadu. Jsme na tu práci již zvyklí a je příjemné vidět, jak se oblast promění, když na jejím úklidu na pár hodin zapracuje pár dobrovolníků. Kolegové z Pirátské strany nám kvůli tomu dali přezdívku Popeláři Žatec. My však víme, že to má smysl," uzavírá s úsměvem Holodňák.

I tentokrát se podařilo se sesbírat více než sto pytlů odpadků a obrovské množství ostatního nepořádku.

Policie také na místě na naši výzvu zajistila 21 injekčních stříkaček, které se válely v křoví.

Mezi letošní kuriozity patří nalezená hasičská hadice, postel, kompletní sada pneumatik pro dva vozy či rekordní plocha starého koberce." reportují Piráti Žatec na svém facebooku.

Piráty s místního sdružení Žatec-Kadaň pak čeká ještě jeden úklid, a to v Kadani, naplánovaný na 25. 4.

V Olomouckém kraji uklízeli své okolí Piráti z Lipníka nad Bečvou (viz. foto nahoře) a svůj úklid mají za sebou také v Tovačově, kde dlouhodobě běží jeden participativních projektů Pirátů, a to přeměna černé skládky na pitbikové sportoviště.

V Sobotu 18. 4., tedy v hlavní den akce "Ukliďme Česko", uklízejí i Piráti v místním sdružení Pirátská Tvrz. Vyhlídli si břeh říčky Olešnice, oblíbené místo častých procházek. Prostor, který se Piráti rozhodi uklidit, prochází katastrálními územími třech obcí, jsou to Brodek u Přerova, Kokory a Majetín.  Tuto volbu vysvětluje Martin Šmída, předseda Pirátů v Olomouckém kraji a člen MS Pirátská Tvrz: "Částečně testujeme vstřícnost obcí vůči takové dobrovolnické aktivitě, ale především je to místo, které opravdu uklidit potřebuje. Asi kvůli tomu, že je to na okraji katastrů, je to i na okraji zájmu obcí. Ve skutečnosti je to prostor sdílený občany všech tří obcí. Tak doufáme, že se ze všech tří obcí přidají dobrovolníci." Úklid černých skládek kolem říčky Olešnice startuje v sobotu v 9:00 h, sraz je na mostě přes tuto říčku na stezce z Majetína do Brodku u Př.

Úklidové akce ve stejném termínu chystají Piráti i v Přerově , Turnově nebo v Jablonci nad Nisou.