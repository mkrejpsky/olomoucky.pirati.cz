---
layout: post
category: CLANKY
title: Piráti v Přerově už potřetí získali podporu v participativním rozpočtu
date: 2015-01-13
tags: přerov
author: Tomáš Karlík
image: assets/img/articles/2015/2015-01-13-pirati-v-prerove-uz-potreti-ziskali-podporu-v-participativnim-rozpoctu.jpg   #751x422 pixelu
---
S projektem do [participativního rozpočtování](https://wiki.pirati.cz/fo/navody/participativni_rozpocet) přišli přerovští Piráti začátkem roku 2014, kdy přihlásili záměr [Likvidace černé skládky a přestavba na víceúčelový sportovní areál u Tovačova](https://wiki.pirati.cz/fo/rozpocty/participativni/prihlasky/viceucelova_trat_tovacov). Projekty participativního rozpočtování umožňují každému z Pirátů, navrhnout svůj vlastní projekt s veřejně prospěšným záměrem a ucházet se o hlasy ostatních členů strany. Ti mohou vybírat z celé řady [pirátských projektů](https://wiki.pirati.cz/fo/rozpocty/participativni/prihlasky/start)! Náš první záměr získal podporu 9 000 Kč a za tyto peníze se postupně podařilo vybudovat sjízdnou trať pro místní pitbikery. Za peníze z dalších dvou kol se daří částečně odklízet/třídit odpad a zamezovat dalšímu rozšiřování skládky.

„Veřejně prospěšný účel našeho projektu spočívá v postupné transformaci rozsáhlé černé skládky u Tovačova na víceúčelové sportoviště, které bude sloužit ke sportovnímu vyžití vcelku početné lokální komunitě. Dále je hlavním záměrem zamezit rozšiřování černé skládky, která zde byla po mnoho let. Dlouhá léta obec nedokázala rozšiřování skládky účinně bránit. Tak jsme se rozhodli, že to zkusíme a situace se pomalu, ale jistě mění. Nikdo nechce mít za domem černou skládku.“ říká Tomáš Karlík, předseda MS Přerov a řešitel projektu u Tovačova.

Uskutečnění našeho záměru probíhalo za podpory místních dobrovolníků, v čele se závodním jezdcem v motosportu a registrovaným příznivcem pirátů - Michalem Adámkem. Michal Adámek se věnuje moto sportům již od malička a v projektu se podílí zejména na úpravách trati, tvoří grafické návrhy a společně s Pavlem Hejkerlíkem organizuje místní dobrovolníky z Tovačova a Troubek.

Tento projekt následně získal podporu i ve druhém a třetím kole. Dokonce v každém kole o něco více, než v tom předchozím. Celkem se nám podařilo získat prostředky v hodnotě 33.000 Kč, díky nimž zde vznikla sjízdná trať o délce 400 metrů, která je připravena na první závody, které proběhnou pravděpodobně v létě roku 2015.

Projekt v Tovačově však není jediný, který Piráti z OLK řeší. Dalšími jejich projekty jsou například podpora svobody projevu a práva na soukromí [rozšířením sítě TOR o nové exit-node servery](https://wiki.pirati.cz/fo/rozpocty/participativni/prihlasky/rozsireni_site_tor_o_nove_exit_node_servery), které zrealizoval Roman Kümmel a dále třeba organizace [festivalu svobodných filmů](https://wiki.pirati.cz/fo/rozpocty/participativni/prihlasky/festival_svobodnych_filmu_olomouc), který chce tento rok uskutečnit Jakub Nepejchal. Piráti celkem přerozdělili na všechny veřejně prospěšné projekty přes půl milionu korun!