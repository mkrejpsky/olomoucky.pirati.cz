---
layout: post
category: CLANKY
title: Pirátský filmový festival v Olomouci
date: 2015-03-31
tags: olomouc
author: Martin Šmída
image: assets/img/articles/2015/2015-03-31-piratsky-filmovy-festival-v-olomouci.jpg   #751x422 pixelu
---
Místní sdružení Olomouc Vás prostřednictvím svého předsedy Jakuba Nepejchala zve na Festival svobodných filmů, který se uskuteční ve čtvrtek 2. 4. v  ARTUM Centru v Olomouci (Sokolská 7).

"Podobnou akci děláme poprvé a jsme rádi, že se nám podařilo vytvořit žánrově velice různorodou paletu filmů jak světové tvorby, tak té domácí a regionální. Věříme, že si tak najde každý to svoje" říká Jakub Nepejchal, předseda místního sdružení a hlavní organizátor festivalu.

"Naším cílem není jen pouhé promítnutí filmů, ale chceme také účastníky seznámit s problematikou kopírovacího monopolu a výhodami svobodné kultury" dodává.

**Předpokládaný program:**

* 20:00 - Zahájení
* 20:15 - Big Buck Bunny
* 20:30 - Prezentace o svobodné kultuře (Martin Švadlenka)
* 20:40 - Elephants Dream
* 21:00 - Beseda s diváky o svobodných formátech
* 21:45 - Přestávka
* 22:00 - Trojky Vidle - Nepředbíhat a nežďuchat
* 22:20 - Krvavá zásilka
* 22:50 - Na okraji města
* 23:00 - Přestávka za doprovodu svobodné hudby
* 23:20 - Sintel
* 23:40 - Strojař
* 00:00 - What to do in Vinohrady
* 00:15 - Tears of Steal
* 00:30 - Světlonoš
* 01:00 - Zakončení festivalu

Facebooková událost zde: [https://www.facebook.com/events/727534177336702/](https://www.facebook.com/events/727534177336702/)

**Vstupné je dobrovolné.** Celý projekt je financován z participativního rozpočtu České Pirátské strany ([https://wiki.pirati.cz/fo/rozpocty/participativni/start](https://wiki.pirati.cz/fo/rozpocty/participativni/start). 

Festival tak prakticky uvádí v život část Pirátského programu ohledně kultury:

"Pirátská strana podporuje autorskou tvorbu a umění a zdůrazňuje přitom společenské a kulturní změny, které jsou s nimi ve 21. století spojeny. Zvlášť významnou roli má svobodná kultura, která je naším vzorem a tvůrcům nabízí inspiraci, jak může jejich tvorba vzkvétat v podmínkách digitálního věku.

Pirátská strana chce, aby autorské právo plnilo svůj původní účel – zlepšovalo pozici autora vůči vydavatelům, producentům a prodejcům děl. Nikdy nemělo být záminkou pro omezování svobodné tvorby, koláží, remixů, parodií a jiných tvůrčích počinů. Piráti nechtějí zrušit osobností práva autora, jeho odměnu ani obhajovat plagiátorství. Naším cílem je podpořit svobodu tvorby a najít nové cesty pro tvorbu v digitálním věku.

Svobodná kultura je příklad přirozeného kulturního prostředí na Internetu. Svobodnou kulturu tvoří díla tvůrců, kteří umožnili jejich volné šíření (svoboda informací). Díky Internetu jsou tvůrci v kontaktu s publikem i bez prostředníků a mohou spolupracovat s kýmkoliv na celém světě." Zdroj: [https://wiki.pirati.cz/program/kultura](https://wiki.pirati.cz/program/kultura)

V neposlední řadě přidává organizátor slova díků:

"Festival by nemohl být uskutečněn bez technického zázemí, které nám poskytlo ArtUm centrum a chtěli bychom mu tímto poděkovat za vynikající spolupráci a doufáme, že budeme v tomto trendu pokračovat i během dalších akcí. Stejně tak děkujeme všem autorům a filmařům, kteří nám bezplatně poskytli svá díla a my je tak s radostí můžeme sdílet dál.  A díky také členům Pirátské strany, kteří ve třetím kole participativního rozpočtování přidělili svůj hlas našemu projektu a zajistili tak finanční prostředky pro tento festival. Velký dík také patří dobrovolníkům, bez jejichž práce by se taková akce uskutečnit nemohla."

Přijďte si užít plody naší společné práce a navštivte náš Festival Svobodného filmu. Budeme rádi, když povědomí o této akci budete dále šířit mezi své přátele.