---
layout: post
category: CLANKY
title: Dělnická mládež demostruje v Olomouci? To si nenecháme ujít!
date: 2015-10-12
tags: olomouc
author: Martin Šmída
image: assets/img/articles/2015/2015-10-12-delnicka-mladez-demostruje-v-olomouci-to-si-nenechame-ujit.jpg   #751x422 pixelu
---
Poslední sobotu v říjnu (31. 10.) se chystá Dělnická mládež demonstrovat proti migraci a za vystoupení z EU na Horním náměstí v Olomouci.

Demonstrovat jistě může kdokoli za cokoli, ale konkrétně takhle demonstrace nás zajímá. Dělnická mládež je mládežnickou organizací Dělnické strany sociální spravedlnosti, což je přímá nástupkyně Dělnické strany. Dělnická strana (DS) byla extrémní, česká krajně pravicová národně-socialistická politická strana, která vznikla v lednu 2003 a která byla rozpuštěna 17. února 2010 rozhodnutím Nejvyššího správního soudu. Soud dovodil, že představovala bezprostřední riziko ohrožení demokracie, protože byla ideově navázána na nacionální socialismus a neonacismus a podporovala násilí. Proti tomuto rozsudku podala 15. března ústavní stížnost k Ústavnímu soudu České republiky, který ji ale 27. května 2010 odmítl a oprávněnost rozhodnutí Nejvyššího správního soudu potvrdil.

Zajímavé je ale i samotné téma této demonstrace - zastavení migrace a vystoupení z EU. Budiž, vystoupení z EU je legitimní politický požadavek, i když o přínosu pro naši republiku lze úspěšně pochybovat. Ovšem zastavení migrace už je hodně silné kafe. Migrace je zcela přirozeným jevem a je za zemi přítomná tak dlouho jako lidstvo samo. Fakt by nás zajímalo, jak jí chce Dělnická mládež zastavit. :-) jestli to bude ostnatý drát okolo ČR, nebo brokovnice do každé rodiny :-)

Asi všichni tušíme, kam bude tato demonstrace směřovat a pro nás, středové liberály, je těžké jen tak nečinně stát a přihlížet. Rozhodli jsme se tedy aktivně zapojit a ukázat kdo je kdo. A věříme, že nejlepší zbraní je humor.

Zapojte se i vy. Kontaktuje místní sdružení Olomouc nebo krajské sdružení Olomoucký kraj a zjistěte víc.
