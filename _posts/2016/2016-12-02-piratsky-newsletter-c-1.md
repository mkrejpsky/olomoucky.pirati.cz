---
layout: post
category: CLANKY
title: Pirátský newsletter č. 1
date: 2016-12-02
tags: olomoucký-kraj
author: Petr Kapounek
image: assets/img/articles/2016/2016-12-02-piratsky-newsletter-c-1.jpg   #751x422 pixelu
---
Zdravím posádku!
------

Pirátská plachetnice směr poslanecká sněmovna právě vyplouvá. Pro tentokrát se nebudeme spoléhat jen na sílu větru a dovybavíme ji pár motory. Navíc bude potřeba i pořádně makat a pádlovat. Aby jste věděli, co se děje na kapitánském můstku a kam loď pluje, budeme se snažit vám pravidelně zasílat newsletter. Připravuje se také registrační formulář, kde kdokoliv, kdo by nám chtěl pomoci s bitvou o sněmovnu, dostane možnost snadno zadat kontakt na sebe a své dovednosti. Náš koordinátor se s ním spojí a poradí, jak se zapojit.

Co je nového?
------

**Piráti kandidují samostatně**

Piráti půjdou do nejbližších voleb samostatně. I přes zájem STAN a Strany zelených tak rozhodla členská základna Pirátů drtivou většinou. Má to své velmi dobré důvody. Pro klasickou koalici zákon vyžaduje např. 10% nebo třeba 15% hlasů, dle počtu stran. Účelový volební subjekt zakládat nechceme v situaci, kdy antipatie našich části příznivců i širší veřejnosti vůči celostátní politice Zelených jsou značné. Vydáme se tedy obtížnější cestou, abychom mohli Pirátskou politiku skutečně zodpovědně prosazovat a nezklamali tak voliče ani členy strany.

**Nové předsednictvo kraje**

Krajské sdružení Olomoucký kraj (KS OLK) má nové předsednictvo. Předsedou se stal jeden z veteránů krajského sdružení, prostějovský zastupitel Petr Kapounek. Chce uplatnit své manažerské dovednosti a zkušenosti z úspěšné komunální kampaně a zajistit, aby Piráti jako profesionálové nejen vypadali, ale i fungovali. Místopředsedy jsou Michaela Skokanova a bývalý předseda Miloš Zmeškal.

**Krajský koordinátor**

KS OLK má krajského koordinátora. Bude starat o to, aby procesy ve straně šlapaly a především o komunikaci s vámi - členy, příznivci a podporovateli. V horké fázi kampaně pak bude koordinovat všechny, kdo se jí budou účastnit. Je jím Jakub Vrzala, jeho telefonní číslo je 776033122 a email jakub@reklamavkine.cz. S jakýmikoliv dotazy či nabídkami pomoci se na něj neváhejte obrátit.

**Krajské Pirátské listy**

Do dalšího kola participativního rozpočtu Pirátské strany byl přihlášen projekt krajských Pirátských listů. Chceme je připravit do konce roku a v lednu tisknout a distribuovat do vybraných lokalit. Budou samozřejmě i elektronicky a budeme se snažit, aby byly obsažnější a zajímavější, než všechny dosavadní.

**Příští setkání**

V pátek 9.12. od 20:00 proběhne v Jeseníku setkání s Piráty. Pokud jste z okolí, neváhejte nás navštívit a dozvědět se více o tom co děláme, nebo nám říci svůj názor. Těšíme se na vás. Místo setkání bude v nejbližších dnes upřesněno na facebooku události [https://www.facebook.com/events/240224563058034/](https://www.facebook.com/events/240224563058034/) a na [http://olomoucko.pirati.cz](http://olomoucko.pirati.cz).

S pozdravem, Petr Kapounek, předseda KS OLK  
email: petr.kapounek@prostejov.eu  
tel.: +420 774 444 725  

V případě, že chcete dostávat olomoucký Pirátský newsletter napište na [newsletter@xolk.cz](mailto:newsletter@xolk.cz).
