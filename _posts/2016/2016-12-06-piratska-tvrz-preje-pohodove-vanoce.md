---
layout: post
category: CLANKY
title: Pirátská Tvrz přeje pohodové Vánoce
date: 2016-12-06
tags: pirátská-tvrz
author: Martin Šmída
image: assets/img/articles/2016/2016-12-06-piratska-tvrz-preje-pohodove-vanoce.jpg   #751x422 pixelu
---
Členové a příznivci místního sdružení Pirátská Tvrz přejí všem bez rozdílu pohodové prožití vánočních svátků. A nový rok 2017 přejeme minimálně tak úspěšný, jaký byl ten stávající.

Pirátská Tvrz byla po celou dobu aktivní. Vzpomeňme např. festivaly svobodné hudby vyOsení a Kytary in Majetín, organizaci veřejného sledování Saturnu na hvězdárně v Brodku, dobrovolnickou opravu lavičky v areálu sokolovny, účast na fotbalovém turnaji politických frakcí nebo na místním kácení máje v roli Bob Marley and the Wailers.

Krom těchto aktivit samozřejmě řešíme veřejné dění v obci i kraji a někteří z nás kandidovali i do krajských voleb na kandidátce koalice Piráti + Změna + ProRegion → Kraj nové generace. V této souvislosti chceme poděkovat voličům v Majetíně, kde jsme získali skvělých 16% hlasů, a také v ostatních obcích (Brodek 12%, Citov 13%, Kokory 8% atd.). Je to pro nás oceněním našich dosavadních snah a vzpruhou do dalších aktivit. A že jsme si toho na rok 2017 naplánovali docela dost.

Na schůzi 4. 12. jsme přijali nové členy a také jsme probrali, jak bychom v budoucnu mohli zapojit více mladých lidí a přispět ke zlepšení veřejného života v našich obcích. Pochopitelně uvítáme další podněty, nápady a jakoukoliv pomoc. Neváhejte nás kontaktovat. Najdete nás na [tvrz.pirati.cz](http://tvrz.pirati.cz) nebo na [facebook.com/PiratskaTvrz](https://facebook.com/PiratskaTvrz) 
