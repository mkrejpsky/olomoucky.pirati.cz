---
layout: post
category: CLANKY
title: Olomoučtí piráti se zúčastnili demonstrace za svobodný Internet
date: 2016-03-22
tags: olomouc
author: Jakub Nepejchal
image: assets/img/articles/2016/2016-02-26-olomoucti-pirati-se-zucastnili-demonstrace-za-svobodny-internet.jpg   #751x422 pixelu
---
I členové olomouckého krajského sdružení přijeli do Prahy podpořit demonstraci za svobodný internet - V sobotu 20. 2. zorganizovala Česká pirátská strana demonstraci za svobodný internet, kterou přijeli do Prahy podpořit i zástupci z Olomouckého kraje.

Cesta vlakem na demonstraci V sobotu 20. 2. zorganizovala Česká pirátská strana demonstraci za svobodný internet. Zástupci z Olomouckého kraje neseděli doma, ale sbalili vlajky a vyrazili tento důležitý protest proti omezování svobody vyjadřování a slova podpořit. Výpravu zorganizoval Jakub Nepejchal, vedoucí krajského personálního odboru.

„Pro Piráty z Olomouckého kraje jsou společné výjezdy do jiných částí republiky důležité i pro budování osobních vazeb. Rádi se společně setkáváme a vždy to pomůže v kraji zlepšit atmosféru“, řekl Jakub Nepejchal, vedoucí krajského personálního odboru.

<img src="{{ '2016-02-26-olomoucti-pirati-se-zucastnili-demonstrace-za-svobodny-internet1.jpg' | prepend: '/assets/img/miscellaneous/' | relative_url }}" height="600" width="338" align="right">

Předseda KSOLK Martin Šmída se také vyjádřil: „Je úplně jedno, jestli jsi sluníčkář nebo nácek, liberál nebo konzerva. Pokud aspoň trochu funguješ na internetu, komunikuješ nebo se bavíš, stahuješ nebo sdílíš, sleduješ porno nebo sázíš… Svobodný internet by ti neměl být jedno. A je lepší se ozvat teď, než bude pozdě. A přesně to se dneska děje v Praze. Ukažte těm nahoře, že si svůj svobodný prostor vzít nenecháme!“

Již cesta ve vlaku pro nás byla úspěšná, potkali jsme totiž dvojici našich příznivců, se kterými jsme vedli podnětný rozhovor a možná je i inspirovali k návštěvě demonstrace.

V průvodu Ta se konala na pražském Klárově, kam přilákala přes nepřízeň počasí kolem 600 účastníků. Ti si nejprve vyslechli příspěvky k tématu, které pronesli Ivan Bartoš, vedoucí mediálního odboru Pirátů, odborníci Josef Šlerka, Michal Feix nebo spisovatel Ondřej Neff. Vojtěch Pikal, 1. místopředseda strany a nově i 2. místopředseda krajského sdružení, nakonec na demonstraci vystoupil mezi řečníky za Piráty.

„Je důležité si uvědomit, že internet není nic nového pod sluncem. Je to slovo a je to veřejný prostor. Víme, že slovo musí zůstat svobodné aby se společnost mohla svobodně rozvíjet a nechceme žít v „orwelovském“ světě, kde je na ulici každý sledován a identifikován. Bohužel, současná vláda vnímá internet jako něco cizího, neznámého, nového a nebezpečného, co je třeba kontrolovat a regulovat. Je třeba jim vysvětlit, že to nelze,“ řekl například.

<img src="{{ '2016-02-26-olomoucti-pirati-se-zucastnili-demonstrace-za-svobodny-internet2.jpg' | prepend: '/assets/img/miscellaneous/' | relative_url }}" height="600" width="450" align="right">

v průvodu 2 Kromě projevů měli podporovatelé možnost podepsat petici, dozvědět se něco o postoji Pirátů, shrnutém heslem „odkaz není zločin“, vyzkoušet si cenzuru článků za politiky, vyrobit si masku, transparent nebo internetovou občanku. Program byl tedy bohatý a nepřekazilo ho ani vytrvalé mrholení a vítr, který dělal radost jen vlajkonošům. Kolem třetí hodiny se olomoučtí Piráti vydali s průvodem nejprve k Úřadu vlády, kde byl přednesen projev, následně pak k ministerstvu vnitra, kde byla předána výzva Tři kroky k obraně svobodného internetu a posléze demonstrace ukončena. Pak už jsme jen rychle spěchali na zpáteční vlak a cestou ještě stihli poslat domů pohled.
