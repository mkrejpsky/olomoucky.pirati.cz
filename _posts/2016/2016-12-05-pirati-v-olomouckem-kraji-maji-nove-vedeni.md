---
layout: post
category: CLANKY
title: Piráti v Olomouckém kraji mají nové vedení
date: 2016-12-05
tags: olomoucký-kraj
author: Vojtěch Pikal
image: assets/img/articles/2016/2016-12-05-pirati-v-olomouckem-kraji-maji-nove-vedeni.jpg   #751x422 pixelu
---
U Pirátů je zvykem, že vedoucí představitelé po volbách skládají funkce, aby se o ně případně znovu ucházeli. Nyní po volbách do krajů, krajské předsednictvo Pirátů rezignovalo a nové krajské předsednictvo bylo kompletně obměněno.

Předsedou krajského sdružení se stal Petr Kapounek, třicetiletý projektový manažer a programátor, jenž je poslední dva roky také městským zastupitelem v Prostějově. S jakým plánem přichází?

*„Piráti již dokázali, že umí účinně prosazovat svůj program, ať z pozice aktivistů, opozice či jako součást vládnoucích koalic. Naše podpora v průzkumech se nyní blíží k 5%. Do kampaně budeme investovat výrazně větší finanční prostředky než dosud a mnoho dobrovolnických sil. Budeme usilovat o výsledek 7-9%, abychom získali za Olomoucký kraj zastoupení v poslanecké sněmovně.“*

První místopředsedkyní se stala dvacetiletá Michaela Skokanová, barmanka, punkerka a studentka speciálně-pedagogické andragogiky z Olomouce. Ke svým prioritám říká:

*„Chtěla bych pomoci svým kolegům udělat vše pro to, aby se v našem krajském sdružení udržel přátelský duch a dobrá spolupráce a budu usilovat o ještě větší zapojení ostatních členů.“*

Druhým místopředsedou je Miloš Zmeškal (29 let), aktivista dlouhodobě bojující za práva řidičů, který dodává:

*„Nové předsednictvo se povedlo, bude výrazně akční a věřím, že i díky tomu se do sněmovny dostaneme.“*

Piráti budou v nadcházejících parlamentních volbách kandidovat samostatně, odmítli tak nabídku strany zelených na společnou koalici. Kandidátky Pirátů zůstávají otevřené pro nezávislé kandidáty i pro kvalitní osobnosti, které jsou členy jiných stran a regionálních hnutí. Koaliční kandidatura je však vyloučena, protože Piráti nechtějí ustupovat ve svých klíčových programových bodech, mezi něž patří kromě transparentní státní správy a ochrany soukromí také zastavení neustále rostoucího omezování svobod občanů.

Piráti jsou nejvíce liberální, tedy svobodomyslnou, stranou v Česku a natolik unikátním myšlenkovým proudem, že její úlohu nemůže žádný jiný politický subjekt nahradit.

**Kontakt:**

Petr Kapounek, petr.kapounek@pirati.cz, tel: 774 444 725
