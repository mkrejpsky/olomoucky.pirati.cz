---
layout: post
category: CLANKY
title: Strana zelených a Piráti mají nový zastupitelský klub
date: 2016-12-12
tags: olomouc
author: Vojtěch Pikal
image: assets/img/articles/2016/2016-12-12-strana-zelenych-a-pirati-maji-novy-zastupitelsky-klub.jpg   #751x422 pixelu
---
Strana zelených, Piráti a nezávislí kandidáti, jež byli sdruženi ve volební straně Občané pro Olomouc, se dohodli na vzniku nového klubu. Po dvou letech tak v olomouckém zastupitelstvu přibude samostatný klub s názvem: Zelení a Piráti („SZ/Pir“).

Nový klub bude reprezentovat Stranu zelených a Českou pirátskou stranu, osobně je bude zastupovat Richard Kořínek (SZ), který v létě v olomouckém zastupitelstvu vystřídal Pavla Bednaříka (SZ). Případným náhradníkem klubu je Vojtěch Pikal (Piráti).

František Kocourek, jako předseda základní organizace Strany zelených v Olomouci, k tomu říká:

*„Důvodem tohoto rozhodnutí byly názorové rozdíly v otázkách fungování vzájemné spolupráce. Ubezpečujeme naše voliče, že zastupitel Richard Kořínek (SZ) a dále i členové komisí a výborů budou nadále pokračovat v prosazování našich programových závazků a aktivně hájit zájmy obyvatel našeho města. Spolupráce s Piráty je v tomto ohledu pro SZ přirozeným vyústěním.“*. 

Vojtěch Pikal, který je člen místní organizace Pirátů a 1. místopředseda strany, k tomuto dodává:

*„Pilířem pirátské politiky je transparence. Otevřenost města, tj. radnice i městských společností, je pro nás prioritou. Náš program budeme v Olomouci lépe prosazovat ve společném klubu se Stranou zelených“.*

Stávající zastupitelský klub Občanů pro Olomouc bude zachován, jeho předsedkyně Dominika Kovaříková oddělení zelených a Pirátů vítá:

*„Občané pro Olomouc pokračují dál, nezávislí zastupitelé budou u i nadále hájit zájmy občanů města a volební program, s kterým jsme ve volbách v roce 2014 kandidovali“*.

**Kontakty:**

František Kocourek, Strana zelených, ZO Olomouc  
frantisek.kocourek@zeleni.cz, tel: +420 604 543 099

Vojtěch Pikal, Česká pirátská strana, MS Olomouc  
vojtech.pikal@pirati.cz, tel: +420 778 702 714

Dominika Kovaříková, Občané pro Olomouc  
dominika.kovarikova@seznam.cz, tel: +420 603 279 603 
