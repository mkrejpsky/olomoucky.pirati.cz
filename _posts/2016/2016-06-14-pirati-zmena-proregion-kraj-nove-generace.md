---
layout: post
category: CLANKY
title: Piráti + Změna + ProRegion --> Kraj nové generace
date: 2016-06-14
tags: olomoucký-kraj
author: Martin Šmída
image: assets/img/articles/2016/2016-06-14-pirati-zmena-proregion-kraj-nove-generace.jpg   #751x422 pixelu
---
Krajské volby 2016: Piráti v Olomouckém kraji podepsali koaliční smlouvu s hnutím Změna a Pro-region

V neděli 12. června 2016 vznikla v Olomouckém kraji nová koalice, která se bude ucházet o přízeň voličů v krajských volbách 2016. Krátce po 15. hodině byla v Majetíně oficiálně oficiálně podepsána koaliční smlouva mezi Krajským sdružením Pirátů v Olomouckém kraji a hnutími Změna a ProRegion.

Ačkoliv jsou Piráti v Olomouckém kraji dostatečně programově i personálně silní, aby mohli kandidovat samostatně, rozhodli se tímto partnerstvím podpořit menší regionální politické subjekty. Věří, že Změna i Pro-region si zaslouží zúčastnit se politického klání v těchto volbách. Pro spolupráci je rozhodující shoda na programových tématech. V případě Olomouckého kraje to jsou především transparentnost a s ní spojený boj proti korupci a klientelismu, modernizace státní správy a liberální přístup ke krajským tématům ([https://www.pirati.cz/volby/2016/program]( https://www.pirati.cz/volby/2016/program)).

„Možná nemáme miliony na kampaň a nevlastníme média, ale máme ideály a odhodlání pomoct našemu kraji. Zejména to spojuje Piráty, nestraníky a další zástupce z regionálních subjektů.“ Říká Martin Šmída, lídr kandidátky a místopředseda Pirátů. „Společně prosazujeme kvalitní, protikorupční a moderní program pro náš kraj. Je mi velkou ctí vést tuto koalici do voleb a vynasnažím se, abychom s pomocí dobrovolníků udělali férovou a levnou kampaň a následně dostali šanci zastupovat naše voliče.“ řekl přítomným Martin Šmída, lídr kandidátky.

*„Těším se na spolupráci s Piráty i šumperským ProRegionem, protože jsou nositeli otevřených myšlenek a skutečné změny v místech, kde působí.“* Říká Jan Horký z hnutí Změna. *„Budu prosazovat, aby kraj obcím nepřekážel, ale naopak s nimi spolupracoval na jejich udržitelném rozvoji.“* doplnil architekt Jan Horký, další kandidát v pořadí.

Pirátská kandidátka je otevřena také dalším zájemcům bez politické příslušnosti či členům dalších regionálních uskupení, kteří jsou ochotni podpořit nyní program České pirátské strany a této koalice.

Slavnostního podpisu koaliční spolupráce „Piráti + Změna + ProRegion –> Kraj nové generace“ se zúčastnili čelní kandidáti:

1. Ing. et Ing. Martin Šmída
2. Ing. Arch. Jan Horký
3. Bc. Vojtěch Pikal
  
a další.

Kontakty: Ing. et Ing. Martin Šmída, martin.smida@pirati.cz, předseda Krajského sdružení Olomouckého kraje a místopředseda České pirátské strany, 721 661 311 Milan Fládr, milan.fladr@pirati.cz, 603 992 564
