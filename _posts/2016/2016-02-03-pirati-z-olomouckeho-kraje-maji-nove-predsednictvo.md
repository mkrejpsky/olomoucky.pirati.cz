---
layout: post
category: CLANKY
title: Piráti z Olomouckého kraje mají nové předsednictvo
date: 2016-02-03
tags: olomoucký-kraj
author: Martin Šmída
image: assets/img/articles/2016/2016-02-03-pirati-z-olomouckeho-kraje-maji-nove-predsednictvo.jpg   #751x422 pixelu
---
Členové České pirátské strany v Olomouckém kraji si na svém internetovém fóru zvolili nové tříčlenné předsednictvo. To předešlé rezignovalo po dvou letech svého působení, neboť tak je to u Pirátů zvykem, že si jednou za čas volení funkcionáři ověří, zda mají stále podporu.

Staronovým předsedou se tak stal znovu Ing. et Ing. Martin Šmída, který olomoucké Piráty vedl právě předchozí dva roky. 1. místopředsedou byl zvolen Mgr. Jakub Burget, ještě nedávno člen republikového výboru Pirátů a 2. místopředsedou Bc. Vojtěch Pikal, který je zároveň i 1. místopředsedou celé České Pirátské strany. Ten však kandiduje i na místo vedoucího administrativního odboru Pirátů v Olomouckém kraji a protože Piráti odmítají kumulaci, či souběh funkcí stejné úrovně, při případném zvolení i na tuto pozici by musel post v předsednictvu opustit. 1. náhradníkem vzešlým z volby je pak Martin Švadlenka, který na této pozici byl i v předcházejícím předsednictvu.

Nové předsednictvo čeká letos, krom jiného, především realizace kampaně do krajských voleb, které proběhnou na podzim. Přejme tedy nově zvolenému předsednictvu, ať se mu práce daří!
