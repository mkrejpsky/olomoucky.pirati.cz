---
layout: post
category: CLANKY
title: Kytary in Majetín
date: 2013-08-07
tags: pirátská-tvrz
author: Vojtěch Pikal
image: assets/img/articles/2013/2013-08-07-kytary-in-majetin.jpg   #751x422 pixelu
---
Všichni fanoušci kytarové hudby a krátkých alternativních filmů se i letos mohou těšit na každoroční porci svobodné kultury. Poslední sobotu v srpnu, tedy 31. 8. 2013, se bude konat již šestý ročník multižánrového mini-festivalu KYTARY IN MAJETIN - PIRATE PARTY v areálu koupaliště v Majetíně. Od rána budou v areálu probíhat sportovní turnaje (plážový volejbal, nohejbal, petangue), odpoledne proběhne výjezdní zasedání [KS Olk](https://wiki.pirati.cz/regiony/olomoucko/start), v 17:00 h startuje akce a v 19:00 hraje první kapela.

Loni byla celá akce v "psycho stylu" završená soutěží o nejlepší "psycho tanec". Letos je celá akce ve stylu pirátském (spousta rumu, kostýmy, česká pirátská strana) a soutěže o "psycho tanec" se rovněž dočkáme. Téma není náhodné, festival navazuje na úspěšnou šňůru festivalů [VyOsení](http://www.vyoseni.cz/), které organizuje česká pirátská strana po celé republice jako protest proti šikaně a výpalnému OSA. Tedy i náš festival  se letos zaručuje, že na této veřejné produkci  bude hrát pouze svobodná hudba a svobodné filmy. A na co se můžete těšit?

[KOWALL COMPANY](http://bandzone.cz/kowallcompany) (pop-rock)  - písničkář z Brodku si tentokrát sehnal posily  
[KRÁKORAJÍCÍ PAŘEZ](http://bandzone.cz/krakorajiciparez) (punk) - nic, než punk!  
[HUMAN PUPPET](http://bandzone.cz/humanpuppet) (hc-screamo) - vynikající hardcorová partička z Olomouce.  
[SESSION reviva](http://bandzone.cz/session) (punk-rock) - domácí kapela opět chystá překvapení.  
[DEMENTED RETARDED](http://bandzone.cz/dementedretarded) (grind) - to nejtvrdší a nejrychlejší, co jsme sehnali...  
[TROJKY VIDLE](http://trojkyvidle.oakfest.cz) (filmy) - krátké filmy, které málokdo pochopí, ale všichni se smějí.

* soutěž v psycho tanci a o nejlepší pirátský kostým (super ceny)
* pirátské informace o svobodné hudbě (přednáška - Česká pirátská strana)
* pirátské pití v akci (kapitán s kolou vs. rum s kofolou)
* pirátské občerstvení (asi makrely nebo uzená žebra)
* večerem provází Martin Šmída (herec, moderátor, muzikant a místopředseda [KS Piráti Olk](https://www.facebook.com/piratiOlomoucko)

... to zas bude večírek...

Piráti (aspoň páska přes oko či jiný důkaz pirátství), návštěvníci znající "heslo" a návštěvníci  zaregistrovaní na facebookové události (KYTARY IN MAJETIN - pirate party 2013) jako "zúčastním se" mají vstupné za 40,- Kč. Ostatní civil a kontrolóři OSA pak za 80,-. Takže být pirátem se vyplatí.

Více informací na [https://www.facebook.com/PiratskaTvrz](https://www.facebook.com/PiratskaTvrz)