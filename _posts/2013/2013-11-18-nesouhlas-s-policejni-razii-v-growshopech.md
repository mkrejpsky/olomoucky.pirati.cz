---
layout: post
category: CLANKY
title: Nesouhlas s policejní razií v growshopech
date: 2013-11-18
tags: olomouc
author: Roman Kümmel
image: assets/img/articles/2013/2013-11-18-nesouhlas-s-policejni-razii-v-growshopech.jpg   #751x422 pixelu
---
13.listopadu jsme na Horním náměstí v Olomouci protestovali proti probíhajícím raziím v growshopech. Přidali jsme se tak k celorepublikovému protestu, který se snažil upozornit na nekorektnost policejního zásahu, během kterého bylo mimo jiné zabaveno množství běžného zahrádkářského sortimentu, jako jsou květináče, rašelinový substrát a podobně.

Policejní akce byla vedena bez předchozího upozornění na základě paragrafu o šíření toxikomanie (o němž se na akci vyjádřil Dušan Dvořák jako o zákonu, který lze kdykoliv překroutit do podoby, která se zrovna někomu hodí) a loňského výroku Nejvyššího soudu.

Naším cílem bylo upozornit na absurditu věci a poněkud zvláštní načasování policejní akce. Jednotlivě lze totiž stejné zboží, za jehož prodej jsou provozovatelé growshopů stíháni, legálně prodávat. Navíc skutečnost, že zátah přišel právě v době, kdy se legalizuje prodej léčebného konopí v lékárnách, vybízí k zamyšlení, zda se pouze někomu nehodí varianta, že by si kdokoliv mohl vypěstovat konopí zdarma doma místo toho, aby si jej za nemalý peníz zakoupil.
      
Akce se zúčastnilo přibližně 30 lidí, mezi nimiž nechyběli ani majitelé poškozených prodejen. Současně se nám podařilo naplnit hned několik petičních podpisových archů, které následně předáme příslušným orgánům.

Všem, kteří přišli majitele growshopů podpořit, nebo jen vyjádřit protest proti "policejnímu státu", děkujeme.