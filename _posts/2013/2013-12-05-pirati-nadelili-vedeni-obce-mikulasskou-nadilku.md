---
layout: post
category: CLANKY
title: Piráti nadělili vedení obce mikulášskou nadílku
date: 2013-12-05
tags: pirátská-tvrz
author: Roman Kümmel
image: assets/img/articles/2013/2013-12-05-pirati-nadelili-vedeni-obce-mikulasskou-nadilku.jpg   #751x422 pixelu
---
Na obecním úřadě v Brodku u Přerova  proběhla ve čtvrtek 5. 12. před polednem první pirátská mikulášská nadílka. Mikuláš (Ing. Vladimír Hlavinka - 2. místopředseda KS Olk) zhodnotil dosavadní fungování městyse Brodek a poukázal na problémy, které Brodek řeší, a které naopak neřeší.

Dnes chodí Mikuláš s anděli a čerty, a naděluje dárky podle toho, jak kdo byl hodný a jak kdo zlobil, a my jako aktivní občané a Piráti věříme, že i tato veřejná instituce si mikulášskou nadílku zaslouží. Pirátská nadílka se odráží z přístupu zastupitelstva v řešení nebo neřešení problematiky, kterou mají Piráti ve svém programu.

Mikuláš zastupitelstvu vytknul chybějící otevřenost a transparenci v hospodaření s veřejnými prostředky a nedostatečnou komunikaci s občany při jejich informování a získávání zpětné vazby. Na druhou stranu dostalo vedení obce pochvalu za slušnou úroveň vzdělávání na základní škole v Brodku, za podporu dobrovolných organizací, či za zkolaudovanou kanalizaci.

Mikuláš současně informoval místostarostu o založení pirátského místního sdružení Pirátská Tvrz a o našem úsilí kandidovat a uspět v komunálních volbách, které budou na podzim 2014.

Tato naše pirátská nadílka je prvním veřejným avízem snahy aktivně se zapojit do řešení problematiky a fungování městyse, a posléze, podle občanské podpory ve volbách, jsme připraveni v rámci našeho programu přijmout zodpovědnost za vedení městyse Brodek u Přerova.

Pan starosta se bohužel nadílky neúčastnil, přestože o ní byl předem informován. Nadílku tedy nakonec převzal trošku rozpačitý místostarosta.

Video z předávání pirátské mikulášské nadílky můžete shlédnout na naší [facebookové stránce](https://www.facebook.com/piratiOlomoucko).

Není nám to jedno, jsme aktivní, jsme Piráti.

[Video](https://www.facebook.com/piratiOlomoucko/videos/609318032461933/)
