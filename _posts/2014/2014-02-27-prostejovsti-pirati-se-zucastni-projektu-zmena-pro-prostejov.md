---
layout: post
category: CLANKY
title: Prostějovští Piráti se zúčastní projektu Změna pro Prostějov
date: 2014-02-27
tags: prostějov
author: Roman Kümmel
image: assets/img/articles/2014/2014-02-27-prostejovsti-pirati-se-zucastni-projektu-zmena-pro-prostejov.jpg   #751x422 pixelu

---
27.února 2014 proběhla v Prostějově schůzka Pirátů, Strany zelených a řady osobností Prostějovska, z nichž mnozí působí i ve spolku Prostějov, který se dlouhodobě angažuje v kauze kolem Prostějovského KasCentra. Schůzku organizoval Ing. Jan Navrátil, předseda prostějovských Zelených a zúčastnili se jí také zástupci ANO, TOP09 a KDU-ČSL. Cílem bylo otevřít dialog o budoucnosti města Prostějova.

Zástupci Zelených, Pirátů a nezávislí kandidáti se dohodli na založení projektu Změna pro Prostějov, který se bude ucházet o hlasy voličů v podzimních volbách. Programové průsečíky jsou především transparence a otevřenost místní samosprávy k občanům. Změna pro Prostějov si klade ambice výrazně zasáhnout do volebního výsledku a podílet se na utváření budoucí koalice na Prostějovském magistrátu. Projekt je otevřený všem podobně smýšlejícím aktivním občanům, kteří mají zájem o budoucnost Prostějova. V následujících týdnech bude probíhat řada setkání, při nichž bude utvářen společný program, strategie pro kampaň a komunikaci s občany apod.

Změna pro Prostějov je společným projektem racionálně uvažujících zodpovědných občanů, kteří nechtějí čekat, až se vlády v Prostějově ujmou místní kmotři a otočí směřování Prostějova do míst, odkud se jiná města dostávají jen velmi obtížně. Změna pro Prostějov chce moderní, krásné a zdravé město, kde občané mohou spokojeně žít, pracovat, podnikat a vychovávat děti.

Předem děkujeme za Vaši podporu.
