---
layout: post
category: CLANKY
title: Piráti dělají pořádek nejen v politice, ale i v přírodě.
date: 2014-03-07
tags: pirátská-tvrz
author: Michal Wagner
image: assets/img/articles/2014/2014-03-07-pirati-delaji-poradek-nejen-v-politice-ale-i-v-prirode.jpg   #751x422 pixelu
---
Členové Pirátů a jejich registrovaní příznivci, sympatizanti či ostatní aktivisté a občané se zapojí do celostátní úklidové akce "Ukliďme Česko".

V oblasti, kde operuje místní sdružení Pirátská Tvrz (Majetín, Brodek u Př. a okolí) jsme si vytipovali místo, které je na pomezí katastrů obcí Majetín a Brodek a vybízí k procházkám, bohužel je to také místo častých černých skládek stavebního a jiného odpadu, odhozených odpadků a jiných nečistot. Jedná se o břeh potoka Olešnice (místní název: Kokůrka) v prostoru mezi Majetínem, Brodkem u Př. a Kokorami.

Mohli bychom se snažit urgovat dotyčné obce, aby situaci řešili, ale místo toho jsme se rozhodli, že nebudeme na nic čekat a úklidu se zhostíme sami. Pochopitelně je akce otevřená všem dobrovolníkům, kterým není lhostejný prostor, ve kterém žijeme.

Úklidová akce proběhne v sobotu 18. 4. od 9:00 h. Sraz je u rybníka Kleštínek. Částečně bude zajištěno i potřebné vybavení (pytle, rukavice), ale doporučujeme vybavit se z vlastních zásob (nářadí, apod.). Po práci si pak dopřejeme zaslouženou odměnu.

Tímto všechny aktivní občany, dobrovolníky, ekologické aktivisty, příznivce čistého životního prostředí, aby tuto akci svou účastí podpořili.

Budeme rádi za sdílení.

za Pirátskou Tvrz  
organizátor úklidu  
Martin Šmída

