---
layout: post
category: CLANKY
title: Piráti se sjedou do Přerova nejen za prací, ale i za zábavou
date: 2014-06-11
tags: přerov
author: Roman Kümmel
image: assets/img/articles/2014/2014-06-11-pirati-se-sjedou-do-prerova-nejen-za-praci-ale-i-za-zabavou.jpg   #751x422 pixelu
---
O víkendu 28.-29. června 2014 se v Přerově v [restaurantu Vista](http://www.vistarestaurant.cz) uskuteční mezikrajové setkání členů a příznivců Pirátské strany, aby si mezi sebou vzájemně vyměnili zkušenosti a prodiskutovali možnosti vzájemné spolupráce.

Kromě Pirátů z olomouckého krajského sdružení jsou očekáváni také pirátští zástupci ze Zlínského, Moravskoslezkého a Jihomoravského kraje.
  
Na programu bude celá řada školení, zaměřených na používání vnitrostranických systémů (fórum, Piznam, Mumble, Pad, apod.), v sobotu odpoledne Piráty navštíví bývalá senátorka a zástupkyně ombudsmana Jitka Seitlová, která hodlá v podzimních volbách do senátu znovu kandidovat a s Piráty jedná o případné podpoře. Od diskuse s kandidátkou si Piráti slibují bližší seznámení se s jejími názory a pohledy na politiku obecně. V podvečerních hodinách proběhne pirátský teambuilding.

Akce pokračuje v neděli od 10:00 dalšími workshopy. Souběžně s nimi proběhne během nedělního odpoledne veřejně přístupné výjezdní zasedání olomouckého krajského sdružení, na němž budou, mimo jiné, přijati do našich řad zájemci o členství v Pirátské straně. Pokud tedy máte i Vy zájem podporovat pirátské myšlenky, není nic jednoduššího, než splnit [podmínky pro vstup](https://wiki.pirati.cz/regiony/olomoucko/clenstvi) a dostavit se například právě na toto nedělní zasedání do Přerova.

Na pirátském víkendu jsou vítáni nejenom členové a příznivci Pirátů, ale také všichni z vás, kteří máte zájem se o činnosti Pirátů dozvědět více, nebo chcete Piráty jen osobně poznat.

Více se o pirátském víkendu můžete dozvědět na [Facebooku](https://www.facebook.com/events/253395518199562/), nebo na našem [fóru](https://forum.pirati.cz/olomoucky-kraj-f80/zasedani-ks-olk-spolecneskoleni-olk-zlk-28-29-6-t23584.html).

**Program**

Sobota

* 9:30 - 10:00 Přivítání a organizace
* 10:00 - 11:30 - Host: kandidátka do senátu Jitka Seitlová
* 12:00 - 13:00 - oběd
* 13:00 - 14:30 - školení VP (Téma: Emaily a mailer, Wiki - orientace a editace)
* 14:30 - 15:00 - přestávka
* 15:00 - 16:55 - školení VP (Téma: Přijímání a vyřazování členů + přihlášky)
* 17:00 - 18:30 - školení VP (Téma: Fórum - orientace, uživatelské nastavení, skupiny, pokročilá práce a moderace + Mumble a Pad)
* 18:30 - ??:?? - teambuilding

Neděle

* 10:00 - 12:00 - školení VP (Téma: Hospodaření a Rozpočtování)
* 12:00 - 13:00 - oběd
* 13:00 - ??:?? - veřejné výjezdní zasedání KS OLK 
