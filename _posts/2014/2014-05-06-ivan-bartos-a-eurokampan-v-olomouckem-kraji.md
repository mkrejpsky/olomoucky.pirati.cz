---
layout: post
category: CLANKY
title: Ivan Bartoš a eurokampaň v Olomouckém kraji
date: 2014-05-06
tags: olomoucký-kraj
author: Vojtěch Pikal
image: assets/img/articles/2014/2014-05-06-ivan-bartos-a-eurokampan-v-olomouckem-kraji.jpg   #751x422 pixelu
---
S blížícími se volbami do evropského parlamentu vrcholí také příprava pirátské volební kampaně. V ulicích je každý den mnoho našich dobrovolníků, kteří vylepují plakáty, rozdávají informační letáky a seznamují občany našeho kraje s pirátskými cíli.

Vše vyvrcholí ve dnech 8. - 12.května, kdy náš kraj navštíví předseda Pirátské strany a lídr pro Eurovolby Ivan Bartoš, aby naši kampaň podpořil. Na tyto dny jsme přichystali bohatý program, který zahájíme ve čtvrtek Pirátskou cyklojízdou z Majetína přes Tovačov do Pivína. Majetín je centrem místního sdružení Pirátská Tvrz, v Tovačově navštívíme projekt Pitbike podpořený z participativního rozpočtu pirátské strany. Můžete nás zkusit odchytit někde na trase nebo se prostě přidat, startujeme z Majetína v 10:00 h.

V pátek 9. 5. pokračuje program v Prostějově. V odpoledních hodinách budete mít možnost setkat se s Ivanem Bartošem a dalšími čelními kandidáty na náměstí T. G. Masaryka, poté na besedě v baru 12 opic a celý den zakončíme koncertem v klubu Apollo, kde na podporu Pirátské strany vystoupí kapely Session, Kowall company, Mimo provoz a Animal orchestras. Vstupné je dobrovolné a navíc Ivan Bartoš možná předvede něco ze svého muzikantského umění.

Sobotní program se vrací opět do MS Pirátská Tvrz, tentokrát v Brodku u Přerova, kde zhruba od 17:00 h začne putovní festival svobodné kultury VyOsení, kde kromě kapel vystoupí i Piráti se svými krátkými projevy. 

V neděli pak opět nasedneme na kola. Ve spolupráci s rekola.cz (bikesharing) pořádáme cyklojízdu po Olomouci. Sraz bude po druhé hodině na Dolním náměstí  a kolem třetí hodiny bychom měli vyjet na vyjížďku po olomouckém centru.

„Piráti těmito akcemi dávají najevo svou programovou náklonost k ekologickému způsobu dopravy a zdravému životnímu stylu. Koncerty zase poukazují na  podporu svobodné kultury bez poplatků OSA. Naše kampaň je kontaktní, dobrovolnická a levná. Umíme spojit příjemné s užitečným,“ dodává předseda krajského sdružení Martin Šmída.

Pirátská kampaň v Olomouckém kraji vyvrcholí v pondělí na Dolním náměstí v Olomouci, kde budou mít  od rána (cca 10:00 h) Piráti svůj stánek, u kterého bude možnost se potkat s Ivanem Bartošem a dalšími kandidáty do europarlamentu, pokládat jim otázky a diskutovat. Večer (po 18:00 h) zakončujeme v restauraci Renomé (Uhelná 21), kde se koná akce "S Ivanem na pivo". I zde budete mít možnost probrat s Piráty to, co Vás zajímá, tentokrát ovšem v odlehčenější atmosféře.

Tímto vás zveme na všechny části olomoucké pirátské eurokampaně a již nyní se těšíme na setkání s vámi.

**Program:**

* 8.5. [Pirátská cyklojízda (Pirátská Tvrz start v 10:00 h.) Majetín --> Tovačov --> Pivín](https://www.facebook.com/events/224352491088421)
* 9.5. [Beseda s Ivanem Bartošem (bar 12 opic, Prostějov)](https://www.facebook.com/events/652743818132353)
* 9.5. [Setkání s Ivanem Bartošem (náměstí T.G. Masaryka, Prostějov)](https://www.facebook.com/events/485233354910623)
* 9.5. [KONCERT 1. Pirátská párty (klub Apollo, Prostějov)](https://www.facebook.com/events/1479110705640875)
* 10.5. [FESTIVAL VYOSENÍ (Na pekárně, Brodek u Př.)](https://www.facebook.com/events/1453833504849451)
* 11.5. [Pirátská cyklojízda (rekola.cz - Dolní Náměstí, Olomouc od 14:00 h.)](https://www.facebook.com/events/138036693033532)
* 12.5. [MEETING s kandidáty do EP (Dolní náměstí, Olomouc od 10:00 h.)](https://www.facebook.com/events/553205738133582)
* 12.5. [S Ivanem na Pivo (restaurace Renomé, Uhelná 21, Olomouc od 18:00 h.)](https://www.facebook.com/events/1503970599830855)
