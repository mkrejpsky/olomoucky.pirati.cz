---
layout: post
category: CLANKY
title: V Majetíně kandidujeme samostatně
date: 2014-06-07
tags: pirátská-tvrz
author: Michal Wagner
image: assets/img/articles/2014/2014-06-07-v-majetine-kandidujeme-samostatne.jpg   #751x422 pixelu
---
Už to bude půl roku, co několik mladých lidí z Majetína a okolí založilo Místní sdružení Pirátská Tvrz. Sdružuje členy a příznivce České pirátské strany, potažmo celosvětového Pirátského hnutí a jeho idejí, jako je ochrana soukromí a svobod občanů nebo transparentní veřejná správa.

Od svého založení pořádala  Pirátská Tvrz např. festival svobodné hudby VyOsení (žádné poplatky OSA) v Brodku u Př. nebo setkání s eurokandidáty Ivanem Bartošem a Vojtěchem Pikalem. Jsme dobrovolníci a připravujeme další akce.

V rámci projektu "Svobodná hudba" pořádáme v sobotu 20. 9. od 16:00 h festival KYTARY IN MAJETÍN 7 v areálu za saunou. Na programu najdeme tradičně koncert několika kapel, promítání nezávislých filmů a nějaký doprovodný program.

Z kapel nyní prozradíme např.

* The Fly Eyes (Brno - Rock´n´roll-punk)
* Animal Orchestras (Zlín - Crossover-rap)
* Session (Majetín - 10 let od založení kapely)

Pro tancechtivé budou Piráti reprodukovaně hrát ze svobodné kolekce Electroswingu. O filmovou produkci se tradičně postarají Trojky Vidle z Dubu nad Moravou. Vstupné je dobrovolné a vybírá se v průběhu akce, takže můžete zaplatit až podle toho, jak se vám ta či ona kapela líbila.

Aktuální informace o blížícícm se festivalu a dalších aktivitách Pirátské Tvrze najdete na facebookové stránce [https://www.facebook.com/PiratskaTvrz/](https://www.facebook.com/PiratskaTvrz/). Přijďte si užít porci svobodné kultury, kytarové hudby a dobrého občerstvení. 

V neposlední řadě bych chtěl poděkovat voličům z Majetína za hlasy pro Piráty v minulých volbách jak do poslanecké sněmovny (9,67%), tak do europarlamentu  (16,21%). Rádi bychom sestavili kandidátku i pro komunální volby v Majetíně a rozšířili tak počet kandidátů do zastupitelstva. Naším cílem je aktivizovat (nejen) mladé lidi, aby se více zajímali o dění v obci a třeba i přispěli ke zlepšení života v ní. Dopředu říkáme, jaký program budeme prosazovat, budeme transparentní (Piráti mají transparentní kompletní účetnictví a všechny smlouvy zveřejněné na internetu) a budeme se o to snažit i na úrovni obce. Budeme otevřeně komunikovat, zveřejňovat a nebudeme se bát vypsat referendum při řešení nějaké zásadní otázky. Budeme usilovat o vyrovnaný rozpočet obce, podporu spolků a zkrátka se budeme snažit, aby Majetín nadále prospíval. Další programové body s námi můžete diskutovat až do konání primárních voleb na kandidátku,  které bychom chtěli uskutečnit v úterý 8. 7. od 18:00 v areálu Za saunou. Všechny zájemce o kandidaturu za Piráty tímto zvu. Pokud někomu termín nevyhovuje, nebo to chce probrat dřív, nechť nás kontaktuje. 

Za Pirátskou Tvrz  
Martin Šmída  
[martin.smida@pirati.cz](mailto:martin.smida@pirati.cz)  
721 661 311
