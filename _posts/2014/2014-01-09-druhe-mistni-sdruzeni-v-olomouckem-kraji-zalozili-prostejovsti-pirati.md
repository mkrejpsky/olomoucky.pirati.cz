---
layout: post
category: CLANKY
title: Druhé místní sdružení v Olomouckém kraji založili prostějovští Piráti
date: 2014-01-09
tags: prostějov
author: Roman Kümmel
image: assets/img/articles/2014/2014-01-09-druhe-mistni-sdruzeni-v-olomouckem-kraji-zalozili-prostejovsti-pirati.jpg   #751x422 pixelu
---
Během výjezdního zasedání krajského fóra a předsednictva krajského sdružení, které se konalo ve čtvrtek 9.1.2014 v Prostějově v restauraci U Hudečků, proběhla také ustavující schůze místního sdružení Prostějov.

Místní sdružení Prostějov se tak během krátkého období stalo již druhým místním sdružením Pirátské strany v Olomouckém kraji. Zakládající členové do působnosti nového sdružení zahrnuli celé území Prostějovského okresu a zvolili si mezi s sebou předsednictvo ve složení Petr Kapounek (předseda MS), Petr Lysek (1.místopředseda MS) a Petra Minářová (2.místopředsedkyně MS).

„Jsem liberál, skoro anarchista. Mám zkušenosti i kontakty ve straně a mnoho kontaktů v Prostějově. Mými aktuálními cíli v místním sdružení jsou témata týkající se Prostějova a v počátcích hlavně rozšiřování členské základny,“ pronesl ve své kandidátské řeči Petr Kapounek.

Nově vzniklé místní sdružení stihlo po svém ustavení už také rozšířit své řady o nového člena Martina Burgeta.

