---
layout: post
category: CLANKY
title: Další vlna demonstrací proběhla republikou
date: 2018-04-10
tags: 
- olomouc
author: Tomáš Svoboda
image: assets/img/articles/2018/2018-04-10-dalsi-vlna-demonstraci-probehla-republikou.jpg   #751x422 pixelu
---
Akce s názvem „Máme právo na slušného premiéra a slušnou vládu“ proběhla 9. 4. v mnoha městech ČR. Hlavní impulz dali organizátoři z [Milion Chvilek](https://milionchvilek.cz/) a v Olomouci se organizace ujal pan Vladislav Raclavský.

Občané měli možnost u dvou stánků podepsat [petici](https://milionchvilek.cz/) s textem: „My, níže podepsaní, pokládáme za nepřijatelné, aby 70 let po komunistickém puči a 29 let po sametové revoluci byl premiérem naší země trestně stíhaný člověk, vedený jako agent StB. Nebudeme dělat, že je to normální. Chceme, aby se Andrej Babiš vzdal funkce!“ Podepsat online lze na webu [https://milionchvilek.cz](https://milionchvilek.cz).

Opět jsme živě vysílali na několika kanálech, díky našemu Pirátovi [Jaroslavu Vinickému](https://www.facebook.com/jaroslav.vinicky) a pořídili fotografie. Nad hlavami demonstrujících vlála vlajka České republiky a Pirátské strany.

Mezi hosty vystoupili dva Piráti, Jakub Knápek a Jan Bednařík. Záznam jejich vystoupení je [ZDE](https://www.youtube.com/watch?v=pS6DFrHzdLw) a celý záznam demonstrace je [ZDE](https://www.facebook.com/piratiOlomoucko/videos/1735620629831662/). 

Celá akce se nesla v duchu podpory svobodných medií, uvědomění si vlastní odpovědnosti za stav současné politiky, upozornění na lhostejnost a její negativní důsledky, zazněly i jasné apely na občanskou angažovanost.

Počtem zúčastněných se demonstrace nevyrovnala demonstraci proti Ondráčkovi, ale cca 500 lidí jasně dalo najevo, že Andrej Babiš a jeho vláda bez podpory lidu není akceptovatelná.
