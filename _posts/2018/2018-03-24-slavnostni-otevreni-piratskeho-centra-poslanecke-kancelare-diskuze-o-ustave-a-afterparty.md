---
layout: post
category: CLANKY
title: Slavnostní otevření Pirátského centra, poslanecké kanceláře, diskuze o Ústavě a afterparty
date: 2018-03-24
tags: 
- picolo
author: Tomáš Svoboda
image: assets/img/articles/2018/2018-03-24-slavnostni-otevreni-piratskeho-centra-poslanecke-kancelare-diskuze-o-ustave-a-afterparty.jpg   #751x422 pixelu
---
První den po Velikonocích, v úterý 3.4.2018 se uskuteční na ulici 8. května v Olomouci slavnostní otevření poslanecké kanceláře Bc. Vojtěch Pikala, poslance za Českou pirátskou stranu a současně místopředsedy Poslanecké sněmovny ČR. 

Ve 14 hodin se přestřihne páska na průsvitných posuvných dveřích, které dělí kancelář od Pirátského centra. Proběhne i malý přípitek a zazní znělka, speciálně napsaná pro tuto příležitost Antonínem Štěpánem.

Poslanec Vojtěch Pikal o události říká:

„Každý poslanec má nárok na příspěvek na poslaneckou kancelář, aby působil nejen jako zákonodárce ale i jako takový advokát lidí v tom regionu, které může nějak zastupovat. Účel té kanceláře je, aby byly dané nějaké hodiny, kdy se se mnou můžou lidi setkávat a probírat věci co je trápí, tím myslím i podnikatele, občanské svazy, apod. Čili to je jeden účel, místo setkání s tím poslancem, jako se svým zástupcem. Další takový účel je, ke kanceláři je připojené Pirátské centrum, což je takový kancelářský prostor strany jako takové. Zde budou členové pracovat, bude zde i probíhat osvětová činnost, přednášky, diskuze a podobně. Najdeme hodiny, kdy tam bude někdo pravidelně přes den sedět. Je to místo, kde se bude dát pracovat, když budete chtít tak tam můžete přijít, otevřít si notebook a pracovat, bude tam samozřejmě k dispozici a zdarma internet. V úterý 3.4.2018 proběhne tedy to otevírání, ve 14 hodin, potom od 18 hodin tam bude první veřejná akce, diskuze na téma změny Ústavy, kterých je možno probrat hodně, je to nejen ta přímá volba starostů a senátorů, otázky ohledně změn pravomocí prezidenta, nebo volby prezidenta, která je natvrdo zadrátovaná v Ústavě, ohledně krizového schvalování cizích voličů, ale bude to taky o historii té Ústavy, kde se vzala, proč ji máme takovou, jakou ji máme, jakou předpokládá politickou kulturu, tedy jestli ta kultura je nebo není, a podobně, proberou se změny, které proběhly v rámci nasazení přímé volby prezidenta, čili bude tam takováto diskuze. Takovýchto diskuzí by tam mělo probíhat více, budeme se snažit, aby byla každý týden alespoň jedna. Taky to bude místo pro setkávání Pirátské strany samotné. Ale taky Pirátské centrum bude místo, kde když bude nějaký nezávislý subjekt potřebovat nebo hledat přednáškový prostor, tak se to dá nabídnout prostě, samozřejmě zdarma nebo se tam můžou pořádat deskovkové večery, apod. Těch možností je hodně. Měl by to být komunitní prostor, pro sdílení. Jo, a potom bude afterparty„. Říká poslanec Vojtěch Pikal. 

V těchto dnes probíhají dokončovací práce a hned po Velikonocích se na Vás těšíme.

Mgr. Alena Navrátilová z Palackého university bude diskuzi moderovat. Odpovídat a diskutovat budou: Doc. PhDr. Tomáš Lebeda, PhD., RNDr. Otakar Vychodil, JUDr. Maxim Tomoszek, PhD., Bc. Vojtěch Pikal. Diskuze bude sdílena přes sociální sítě a uložena na našem webu k pozdějšímu dohledání. Sledujte nás na [olomoucky.pirati.cz](olomoucky.pirati.cz) a [www.facebook.com/piratiOlomoucko](www.facebook.com/piratiOlomoucko)

Děkujeme. Jste srdečně zváni.  
Piráti Olomouc, XOLK
