---
layout: post
category: CLANKY
title: Adventní guláš v Přerově
date: 2018-12-20
tags: 
- přerov
author: Jaromír Horký
image: assets/img/articles/2018/2018-12-20-adventni-gulas-v-prerove.jpg  #751x422 pixelu
---
Přerov, 20. 12. 2018 - V pátek 14. 12. 2018 uspořádali Společně pro Přerov a Piráti adventní guláš přímo v centru města.

V rámci předvánočního času se Společně pro Přerov a Piráti rozhodli uvařit po úspěchu a kladné zpětné vazbě z GulášFestu tzv. adventní guláš. „Zůstali jsme věrní stávající receptuře, která všem chutnala a uvařili jsme opět guláš z mladého býčka na černém pivě“, vysvětlil zastupitel a hlavní kuchař guláše Pavel Ondrůj.

Celá akce se konala již na tradičním místě, kde můžete Společně pro Přerov a Piráty potkat, tj. na Wilsonově ulici před budovou bývalého Bati. „Celou ulicí kromě vůně guláše oživil také zpěvák Adam Hobza, který zazpíval řadu vánočních písní. Lidé tak měli možnost si kromě dobrého jídla také zazpívat či zatancovat, a tak se i stalo“, zhodnotil předseda přerovských Pirátů Jaromír Horký. Akce pokračovala nakonec i v sobotu dopoledne, a tak dorazili třeba i ti, kteří v pátek nemohli. „Jsme potěšeni, že guláš všem chutnal. A rádi budeme v podobných akcích v přerovských ulicích pokračovat i v následujícím roce.“ uzavřel Jaromír Horký.

Všem přerovačkám a přerovákům přejeme klidné prožití vánočních svátků a do dalšího roku hlavně hodně zdraví a pohodových dnů. 