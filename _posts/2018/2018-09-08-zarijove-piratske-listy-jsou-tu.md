---
layout: post
category: CLANKY
title: Zářijové Pirátské listy jsou tu!
date: 2018-09-08
tags: 
- olomoucký-kraj
author: Jan Dvořák
image: assets/img/articles/2018/2018-09-08-zarijove-piratske-listy-jsou-tu.jpg  #751x422 pixelu
---
Olomouc, 8. 9. 2018 – Zářijové předvolební Pirátské listy jsou tu! Tištěná verze bude distribuována během září ve všech městech a obcích Olomouckého kraje, kde Piráti kandidují. A co zajímavého se v nich dočtete? O tom je dnešní článek.

V Olomouci Piráti kandidují v koalici s hnutím Starostové a nezávislí pod heslem „Čistě a odvážně“. V sérii článků představují svoji vizi, jak udělat Olomouc atraktivním městem pro 21. století. Průhledná radnice, digitalizace a elektronizace města, Olomouc jako centrum visegrádské čtyřky, participativní rozpočet a péče o starší spoluobčany. To vše jsou témata, o kterých si můžete přečíst poutavé články.

Piráti z Přerova přinášejí články o bikesharingu, účasti na akci Ukliďme Česko a o zeleni a údržbě města. Rozhodně nevynechejte článek o tom, jak správně volit v komunálních volbách.

Pirátské listy pokračují články z Prostějova, kde referují o poměrech na prostějovské radnici, představují, co je to Chytré město, a zamýšlejí se nad investicemi do městské infrastruktury. Další články představují komunální kandidáty v Hranicích a v Šumperku.

Nezapomněli jsme ani na naše vesnice. Můžete si přečíst články o nezávislé kandidátce s podporou Pirátů v Budětsku, rozhovor s lídrem kandidátky v Brodku u Přerova, článek o tom, jak zlepšit život v Majetíně, a nakonec článek o podpoře hudebních festivalů.

To vše a ještě něco více se můžete dočíst v nových Pirátských listech. Pokud se Vám nebude chtít čekat, až se objeví ve Vaší schránce, tak si je můžete stáhnout už dnes ve formátu PDF [zde](https://olomoucky.pirati.cz/assets/pdf/2018-09-01-piratske-listy-zari-2018.pdf).
