---
layout: post
category: CLANKY
title: Zpráva z povolebního vyjednávání v Olomouci Piráti a Starostové, 9. 10. 2018
date: 2018-10-09
tags: 
- olomouc
author: Mediální odbor
image: assets/img/articles/2018/2018-10-09-zprava-z-povolebniho-vyjednavani-v-olomouci-pirati-a-starostove-9-10-2018.jpg  #751x422 pixelu
---
Olomouc, 9. 10. 2018 - Koalice Pirátů a Starostů už od začátku volebních vyjednávání spolupracuje s ProOlomouc. Programová blízkost těchto dvou hnutí je naprosto zřejmá, proto se utvoření tohoto dvojbloku nabízelo. Poté, co byly sečteny všechny hlasy, obdrželi zástupci Pirátů a Starostů v čele s lídrem Hynkem Melicharem pozvání od hnutí ANO. Zde reprezentovali celý dvojblok a vize jak Pirátů a Starostů, tak ProOlomouc, a to již v noci ze soboty na neděli. Zástupci ProOlomouc se s hnutím ANO sešli následujícího dne dopoledne a tuto jednotu potvrdili. Aby mohli Piráti a Starostové i ProOlomouc prosazovat své vize ve městě, preferují společnou většinu v Radě města.

Koalice s hnutím ANO samozřejmě není jedinou možností. Matematicky vychází modelů více, proto následovala schůze již zvoleného vyjednávacího týmu Pirátů a Starostů s ProOlomouc a KDU-ČSL. Připojil se i zástupce hnutí SpOLečně Robert Runták. Na této schůzce předneslo KDU-ČSL svou vizi koalice Pirátů a Starostů, ProOlomouc, KDU-ČSL, ODS a SpOLečně, tedy variantu „bez vítěze“.

Piráti a Starostové se po celou dobu vyjednávání drží své povolební strategie a jsou otevřeni jednání se všemi stranami s výjimkou stran, které považují za extremistické, tedy KSČM a koalice SPD a SPOZ. Zároveň v dokumentu povolební strategie, zveřejněném předem na webu olomoucky.pirati.cz, uvádějí, že jsou ochotni vstoupit do koalice, kde by zasedl pouze jeden z trojice ANO, ODS a ČSSD, aby mohli efektivně bojovat proti klientelismu a olomouckým “kmotrům”, podobně jako ve svém programu uvádí a po celou dobu volební kampaně proklamovalo hnutí SpOLečně.