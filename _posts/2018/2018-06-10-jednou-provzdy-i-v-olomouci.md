---
layout: post
category: CLANKY
title: Jednou provždy i v Olomouci
date: 2018-06-10
tags: 
- olomouc
author: Jan Dvořák
image: assets/img/articles/2018/2018-06-10-jednou-provzdy-i-v-olomouci.jpg   #751x422 pixelu
---
Olomouc, 10. 6. 2018 – V Olomouci na Horním náměstí, stejně jako v dalších obcích po celé České republice, se v úterý 5. června 2018 v podvečer sešlo více než tisíc občanů na shromáždění s názvem Jednou provždy!, organizovaném spolkem Milion chvilek, aby vyjádřili svůj nesouhlas se jmenováním trestně stíhaného člověka, vedeného jako agent StB, premiérem. Akce se zúčastnilo rovněž několik členů České pirátské strany.

Na shromáždění vystoupily známé osobnosti, jako například první polistopadový rektor Univerzity Palackého pan Josef Jařab, senátor za olomoucký obvod pan Lumír Kantor, paní Zdena Mašínová mladší – sestra bratří Mašínů, představitelé olomouckých politických stran a další. O hudební doprovod se postaral písničkář a aktivista ze Zlína Ziggy Horváth. Shromážděním provázel jako obvykle pan Vladislav Raclavský.

Spolek Milion chvilek je dobrovolným sdružením občanů za účelem podpory a kultivace demokratické kultury, občanské angažovanosti a veřejné diskuse v České republice. V roce 2017 přišel s výzvou Chvilka pro Andreje, kde žádal, aby Andrej Babiš splnil své předvolební sliby občanům a zejména slib, že bude podporovat a rozvíjet demokracii v ČR. Letos spustil kampaň Milion chvilek pro demokracii, jejíž cílem bylo shromáždit za sto dní milion podpisů občanů, kteří si myslí, že by se měl Andrej Babiš své funkce vzdát. Doposud se podařilo získat více než 250 tisíc podpisů. Foto: Zdeněk Žák.