---
layout: post
category: CLANKY
title: Dění ve městě Přerov a komunikace města s občany
date: 2018-09-18
tags: 
- přerov
author: Jaromír Horký
image: assets/img/articles/2018/2018-09-18-deni-ve-meste-prerov-a-komunikace-mesta-s-obcany.jpg  #751x422 pixelu
---
V Přerově se koná mnoho kulturních akcí pořádaných ať už městem nebo soukromými provozovateli. Zjistit rychle, jednoduše a přehledně, kam zajít, už ale tak snadné není.

Chceme zřídit webovou stránku **kultura.prerov.eu**, kde člověk bude mít možnost zjistit, kam může v Přerově zajít. Na stránce nebudou pouze akce pořádané městem, ale i ostatní kulturní a sportovní akce v našem městě. Přerov není rozhodně mrtvým městem a má co nabídnout, jen občan musí vědět, kam a kdy zajít. To díky přehlednému kulturnímu webu nebude problém. 

Zlepšení vztahu a pocitu sounáležitosti mezi městem a občanem to není jenom například participativní rozpočet, o který také budeme usilovat, ale zejména komunikace s občany. V dnešní době jsou nasnadě sociální sítě, jakožto nejrychlejší způsob sdělení informací občanům, a proto **zavedeme městský Facebook a Instagram!**

V České republice používá Facebook přes 5,2 milionu uživatelů! Je tedy nasnadě, aby i Přerov měl svůj Facebook a oblíbenou sociální síť posledních let – Instagram. Město bude mít možnost být s občany v přímém kontaktu, bude zde zveřejňovat své tiskové zprávy, upozornění občanům, výše zmiňované kulturní události a jiné. Po založení městského Facebooku bude město mnohem lépe propagovat své aplikace, jako je například Portál občana anebo aplikace ProblemReport, která umožňuje rychlým způsobem nahlásit úřadu problém nebo závadu ve veřejném prostoru a tím přispět ke zlepšení prostředí ve městě.

Dnes je na Facebooku a Instagramu téměř každý denně, proto věříme, že tyto sociální sítě zlepší informovanost občanů. Samozřejmostí je ale i vůle informovat se a komunikovat ze strany občanů.

Náš celý program naleznete na webových stránkách: [http://www.spolecneproprerov.cz/?p=1897](http://www.spolecneproprerov.cz/?p=1897).

Tvořme Přerov společně!

Na sociálních sítích najdete i nás!

Na Facebooku jsme aktivní již od roku 2010 a na Instagramu od letošního roku. Zveřejňujeme zde každodenní informace o našem programu, fotky Přerova, ale i různá videa z naší kampaně. Sledujte nás! FB – [Společně pro Přerov a Piráti](https://www.facebook.com/spolecneproprerov/), IG – [Společně pro Přerov a Piráti](https://www.instagram.com/spolecneproprerov/).

