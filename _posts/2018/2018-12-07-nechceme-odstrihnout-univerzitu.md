---
layout: post
category: CLANKY
title: Nechceme odstřihnout univerzitu
date: 2018-12-07
tags: 
- olomouc
author: Mediální odbor
image: assets/img/articles/2018/2018-12-07-nechceme-odstrihnout-univerzitu.jpg  #751x422 pixelu
---
Olomouc, 7. 12. 2018 - Nejdůležitějším partnerem města je Univerzita Palackého. Většina politických subjektů v Zastupitelstvu města Olomouce toto před volbami tvrdila a spolupráci s univerzitou označovala jako svoji prioritu. Realita se ale ukazuje být jiná.

Univerzita Palackého je plná odborníků, kteří bydlí v Olomouci. Jejich angažmá v odborných komisích města bychom považovali za samozřejmé. Rada však zvolila čistě politické nominanty, kterým plánuje zvýšit odměny. Tím spíše nesouhlasíme se zapojením odborníků z univerzity jako pouhých externistů v komisích (tedy bez odměn, které půjdou pouze politikům). Ptáme se: Proč nesedí v komisi pro IT odborníci z katedry informatiky? Proč nesedí v komisi pro sport a tělovýchovu odborníci z Fakulty tělesné kultury? Proč nesedí v sociální komisi odborníci z teologické fakulty?

V návrhu rozpočtu 2019 snižuje Rada příspěvek vysokým školám (a to i té soukromé) z 2,95 mil. na 1 mil. Univerzita Palackého z těchto peněz financovala nebo pomáhala financovat projekty jako Rekola, festival Zaparkuj, festival Zaparkuj nebo projekt Univerzita pro sport. Rekola, Majáles, Meet up, festival Zaparkuj nebo projekt Univerzita pro sport. Právě těmito aktivitami zaplňovala UP veřejný prostor, pomáhala oživovat městské parky a vytvářela atmosféru města, kterou se radnice tak ráda prezentuje. Podpora UP nemůže začít snížením financí o 70 %. Nemluvě o tom, že nám není jasné, proč město dotuje i soukromou vysokou školu.

“Finanční výbor hlasoval o tomto snížení, proti jsem však byl pouze já a jeden další zástupce opozice,” uvedl předseda klubu Pirátů a Starostů a finančního výboru Viktor Tichák.

Velmi často vídáme u popisků města Olomouce přízvisko “univerzitní”. Bylo by žádoucí, aby podpora prestižní vzdělávací instituce nebyly pouze líbivé řeči, ale aby byla i faktická a finanční. Budeme tento bod prezentovat na nejbližším zasedání Zastupitelstva města Olomouce.