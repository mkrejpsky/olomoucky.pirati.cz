---
layout: post
category: CLANKY
title: "Všechno, co jste kdy chtěli vědět o Pirátech, ale báli jste se zeptat"
date: 2018-05-13
tags: 
- picolo
author: Tomáš Svoboda
image: assets/img/articles/2018/2018-05-14-vsechno-co-jste-kdy-chteli-vedet-o-piratech-ale-bali-jste-se-zeptat.jpg   #751x422 pixelu
---
Olomouc, 13. 5. 2018 - Další díl přednáškového cyklu Pirátské putovní univerzity proběhne 23. 5. v 18 hodin. Tentokrát na téma: Všechno, co jste kdy chtěli vědět o Pirátech, ale báli jste se zeptat.

Povídání o historii pirátského hnutí a pirátských hodnotách, o vzniku České pirátské strany v roce 2009, o vnitřním fungování strany, přímé demokracii a mnohých jiných věcech. Mezi jinými se dozvíte, co je to demokratické minimum. Jak si vybíráme kandidáty na kandidátní listiny? Kolik je ve straně Pirátek? Jsme jen strana mlaďochů a ajťáků? Jistě dojde i na program a mnohé další otázky.

Hostem bude jako i minule zakladatelka univerzity a členka Pirátské strany Miluš Kotišová (* 1973) 

V lednu 2017 založila Pirátskou putovní univerzitu, která dnes nabízí asi 63 veřejných přednášek/seminářů/pracovních dílen. Pochází z Nepomuku (Plzeň-jih), aktuálně žije v Praze. 

Pracuje jako překladatelka, rešeršistka (z/do vícero jazyků), lektorka cizích jazyků, projektová manažerka, inovátorka (koncept otevřené učebnice, Strategické otázky pro ČR, vizuální deliberace aj.). Tvoří nové metodiky výuky i samostudia (např. jazyků), metodiky rozvoje potenciálu organizací a využívání kolektivní inteligence. Zajímá se o vysokou dialogickou kulturu. 

Od roku 2005 se věnuje nezávislému výzkumu peněz. Podle ní jsou peníze jazyk (nikoli jako metafora; nejabstraktnější jazyk pro nejkomplexnější společnost), a ne ekonomický nástroj. Má na toto téma rozepsanou knihu Nový demokratický úděl: Politika jako veřejné kognitivní pole, kde předkládá nejen důkaz jazykovosti peněz, ale také navrhuje novou monetární (resp. jazykovou) „infrastrukturu“. Některé zdánlivě paradoxní a neřešitelné problémy současnosti je podle všeho možné řešit novým promyšlením peněz. (Např. není nedostatek práce, ale je pouze umělý „nedostatek“ peněz, které v současné podobě neumějí ohodnotit všechny typy práce spravedlivě a dostatečně, pokud vůbec; studium není investice, ale práce jako každá jiná – systém je pak možno zjednodušit) Pro Piráty navrhla doplňkovou komunitní měnu Pirátský cuión - pro dobíjení energie, sdílení informací a sdružování sil. 

Má ráda Kostariku, zemi bez stálé armády už od roku 1948, kam pravidelně jezdí a jejíž historii i současnost sleduje. Založila soukromou Knihovnu mírových studií Tiquicia (sbírka knih, časopisů apod. týkající se Kostariky, potažmo Střední Ameriky a problematiky demilitarizace). 

Více informací zde:  
[Pirátská univerzita](https://goo.gl/V4e45p)  
[Událost na FB](https://goo.gl/t63mGN)  
[Článek v Pirátských listech](https://goo.gl/KonfJd)
