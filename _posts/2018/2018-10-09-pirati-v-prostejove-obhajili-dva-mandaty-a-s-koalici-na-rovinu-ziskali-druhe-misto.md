---
layout: post
category: CLANKY
title: Piráti v Prostějově obhájili dva mandáty a s koalicí Na rovinu! získali druhé místo 
date: 2018-10-09
tags: 
- prostějov
author: Mediální odbor
image: assets/img/articles/2018/2018-10-09-pirati-v-prostejove-obhajili-dva-mandaty-a-s-koalici-na-rovinu-ziskali-druhe-misto.jpg  #751x422 pixelu
---
Prostějov, 9. 10. 2018 - “Nepodařilo se porazit hnutí ANO ani zásadně zvrátit poměr sil v zastupitelstvu města a do dalších částí země tak vyslat jasný signál, že kvalitní komunální politika není o tom, kdo má na koho číslo.“ říká Petr Kapounek, manažer kampaně a místopředseda Pirátů v Prostějově a dodává: „Ale zároveň tu hnutí ANO získalo jen o cca 2 % a jeden mandát více a na zdejší poměry velmi slabý výsledek.”

Piráti se komunálních voleb v Prostějově zúčastnili v rámci koalice Na rovinu!, sdružující Piráty, TOP09, STAN a Zelené. Tato koalice získala s necelými 16 % druhé místo a šest mandátů v 35-členném zastupitelstvu hned za ANO2011, které získalo s 18 % hlasů sedm mandátů. Piráti dosud měli v zastupitelstvu města dva zástupce, kteří do zastupitelstva usedli na základě voleb z roku 2014 za tehdejší koalici Změna pro Prostějov. Oba Pirátští zastupitelé tedy svůj mandát obhájili. V těchto volbách Změna pro Prostějov kandidovala samostatně a získala s 8 % hlasů a tři mandáty. V Prostějově uspělo a 5 % hranici překročilo celkem 9 volebních kandidátek a v zastupitelstvu tak usednout zastupitelé z celkem 12-ti politických stran a s nimi mnoho nezávislých.

Petr Kapounek, dále hodnotí: “Získali jsme velmi silnou pozici a rozložení sil v zastupitelstvu teoreticky umožňuje, aby vznikla koalice demokratických stran s programem, který posune Prostějov do třetího tisíciletí, kam také patří. Nyní tedy záleží na dalších stranách, zda pro ně programová blízkost a zájem o transparentní politiku bude prioritou. Pevně doufám, že se to podaří.”.

Šance na sestavení koalice s většinou v zastupitelstvu je sice malá, přesto o ní budeme v následujících dnech či týdnech usilovat. V případě usednutí v opozičních lavicích by koalice Na rovinu! naopak byla významnou kontrolní silou. Jednání jsou v současnosti teprve na počátku a na podrobnosti si budeme muset počkat.

Výsledek v Prostějově jasně ukázal, že Piráti jsou již etablovanou politickou silou a také to, že umí konstruktivně spolupracovat s ostatními demokratickými stranami. O tom, zda budou Piráti z pozice radních také reálně ovlivňovat chod a rozvoj Prostějova, ještě není rozhodnuto.
