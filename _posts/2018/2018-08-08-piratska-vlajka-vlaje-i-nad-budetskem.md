---
layout: post
category: CLANKY
title: Pirátská vlajka vlaje i nad Budětskem!
date: 2018-08-08
tags: 
- olomoucký-kraj
author: Mediální odbor
image: assets/img/articles/2018/2018-08-08-piratska-vlajka-vlaje-i-nad-budetskem.jpg   #751x422 pixelu
---
Nejen ve městech, ale i na některých vesnicích staví Piráti kandidátky do podzimních komunálních voleb. V Olomouckém kraji se jedná např. o obec Majetín (cca 1200 obyvatel) nebo Budětsko, které se se svými necelými 500 obyvateli stalo nejmenší obcí Olomouckého kraje, ve které vytáhne kandidátka pod pirátskou vlajkou do volebního klání. Koalici Pirátů a nezávislých, nesoucí název Moderní vesnice – Piráti, povede na zteč Martin Opavský a spolu s dalšími šesti kandidáty budou prosazovat v rámci svého programu body jako je informovanost a zapojování občanů do rozhodování, plnění závazků vyplývajících ze schváleného územního plánu, lepší nakládání s rozpočtem (rádi by podpořili například více financí vynaložených na kulturu a hasiče nebo na nové led osvětlení). Ač se jedná o koalici Pirátů a nezávislých, nezvyklým (leč zajímavým) fenoménem je, že všichni kandidáti jsou bez politické příslušnosti. Potenciál na užší spolupráci do budoucna je zde však značný.

Martin Opavský, 45 let, lídr kandidátky

Narodil se a vyrůstal v Prostějově, kde vystudoval SPŠ Strojnickou ukončenou maturitou. V Budětsku žije již 18 let se svou manželkou a dvěma dětmi v pěkném prostředí kousek od lesa. Pracuje více než 15 let jako živnostník v oboru montáží suché výstavby a zateplování. Jako zastupitel by chtěl pomoci zlepšit fungování obce, zvýšit informovanost lidí, zapojit je více do rozhodování, ztransparentnit financování, zvýšit úroveň kulturního dění na obci a oživit obec jako takovou.

Za moderní vesnici!