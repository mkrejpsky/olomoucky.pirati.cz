---
layout: post
category: CLANKY
title: Piráty v Olomouci do podzimních voleb povede Hynek Melichar
date: 2018-03-18
tags: 
- olomouc
author: Tomáš Svoboda
image: assets/img/articles/2018/2018-03-18-piraty-v-olomouci-do-podzimnich-voleb-povede-hynek-melichar.jpg   #751x422 pixelu
---
Na svém čtvrtečním zasedání si Olomoučtí Piráti zvolili lídra své kandidátky, který povede Piráty k úspěchu v podzimních komunálních volbách. Svého protikandidáta Jakuba Knápka porazil ve druhém kole poměrem hlasů devět ku dvěma. 

Pětatřicetiletý politolog působí v současnosti jako odborný asistent na Katedře politologie a evropských studií Univerzity Palackého v Olomouci a je členem Pirátské strany. „K Pirátům a do politiky obecně mě přivedla deziluze z politického vývoje na celostátní i lokální úrovni. Nechci jen nečinně přihlížet, chci se významně podílet na tom, aby politika byla transparentnější, bez korupce, klientelistických vazeb a autoritářských tendencí,“ říká.

Mgr. Hynek Melichar, Ph.D. se jako lídr Olomoucké kandidátky rozhodl navázat na úspěch strany z podzimních voleb do poslanecké sněmovny, ve kterých Piráti zaznamenali zisk 10,79% a stali se tak třetí nejsilnější stranou. „Myslím, že Piráti na celostátní úrovni prokazují, že jsou stranou aktivních, pracovitých lidí, kteří usilují o kvalitativní změnu. Tuto stoupající energii je potřeba přenést také na komunální úroveň, kde jsou programové priority Pirátů stejně tak relevantní jako na té celostátní,“ je přesvědčen Melichar.

Do letošních komunálních voleb v Olomouci Piráti patrně půjdou ve spojení s dalším subjektem, se kterým v současné době vyjednávají o koalici. Konkrétně se jedná o politické hnutí Starostové. Toto případné spojení podle Melicharových slov přinese pozitivní efekt na společný volební výsledek. Spojíme sílu Pirátů a zkušenosti Starostů. „Pevně věřím, že se společné kandidátce Pirátů a Starostů podaří přesvědčit obyvatele Olomouce, že představujeme hlasy v jejich zájmu a naši kandidáti budou ve volbách úspěšní. Jsou to odborníci v nejrůznějších oblastech, aktivní a angažovaní obyvatelé města se společným zájmem o maximálně racionální řízení města. Osobně udělám maximum proto, abychom ve volbách uspěli,“ uzavírá nový lídr Olomoucké Pirátské kandidátky.
