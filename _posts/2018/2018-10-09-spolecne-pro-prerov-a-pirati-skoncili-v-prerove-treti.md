---
layout: post
category: CLANKY
title: Společně pro Přerov a Piráti skončili v Přerově třetí! 
date: 2018-10-09
tags: 
- přerov
author: Mediální odbor
image: assets/img/articles/2018/2018-10-09-spolecne-pro-prerov-a-pirati-skoncili-v-prerove-treti.jpg  #751x422 pixelu
---
V letošních komunálních volbách do zastupitelstva města Přerova jsme jako koalice Společně pro Přerov a Piráti skončili se ziskem 11,47 % jako třetí nejsilnější subjekt a máme tak čtyři mandáty. 

V povolební neděli náš vyjednávací tým absolvoval několik jednání o možné koalici, a to s vítězem voleb ANO, s druhou ODS i některými dalšími stranami. V pondělí však místní média oznámila, že je již koalice domluvena ve složení ANO (10 zastupitelů), ODS (6 zastupitelů) a koalicí KDU-ČSL a TOP09 (2 zastupitelé), což bude tvořit jen těsnou většinu přerovského 35-členného zastupitelstva. 

„Jsme připraveni být čtyři roky silnou, ostrou, ale i konstruktivní opoziční stranou. Budeme nadále vyžadovat dodržování zásad transparentnosti na Přerovské radnici a podporovat návrhy, které budou ku prospěchu všech Přerovanů. Nenecháme spadnout Přerov do let minulých a budeme velmi bedlivě hlídat, aby opět nedocházelo k upřednostňování osobních zájmů před těmi veřejnými, jako tomu bylo za vlády ODS a ČSSD před rokem 2014. Do voleb jsme šli s heslem, že chceme tvořit Přerov společně a na něm trváme. Chceme Přerov posunout naplno do 21. století a budovat z něj dobré místo k životu. Jsme velice vděční Přerovanům, kteří v nás vložili důvěru. Naším úkolem bude ji nezklamat. Budeme vás pravidelně informovat o naší činnost.“ Říká Ing. arch. Jan Horký lídr společné kandidátky za Hnutí Změna. 