---
layout: post
category: CLANKY
title: Piráti předkládají v Prostějově návrh na participační rozpočet
date: 2019-12-15
tags: 
- prostějov
author: Petr Kapounek
image: assets/img/articles/2019/2019-12-15-pirati-predkladaji-v-prostejove-navrh-na-participacni-rozpocet.jpg  #751x422 pixelu
---
Prostějov, 15. 12. 2019 - Na zasedání zastupitelstva města Prostějova dne 17.12.2019 předkládáme návrh na zřízení participačního rozpočtu města Prostějova na rok 2020. Podle návrhu by měl být v roce 2020 vyhlášen a vyhodnocen sběr návrhů na veřejně prospěšné projekty realizované na pozemcích města Prostějova a v návrhu rozpočtu na rok 2021 by měla být vyčleněna částka 5 mil. Kč na realizaci těch, které splnily podmínky a zvítězily v hlasování občanů. Jako alternativa v případě nesouhlasu s návrhem je předkládána druhá varianta usnesení, která by vedla ke zřízení pracovní skupiny, která by připravila takový návrh, který měl podporu napříč zastupitelstvem. Vedla by ale k dalšímu zpoždění se zavedením participačního rozpočtu. Obdobné usnesení jsme neúspěšně předkládali už v roce 2017. V Prostějově jsme však již druhé období v opozici a schválení či neschválení návrhu závisí na tom, jak se rozhodne koaliční většina.

Zpracovatelem návrhu je Pirátský zastupitel Petr Kapounek, který je také člen předsednictva krajského sdružení. Ten k návrhu uvádí: „Zřízení participačního rozpočtu prosazujeme od chvíle, kdy jsme se v r. 2014 dostali do zastupitelstva města. Od té doby slýcháme různé důvody proč to nejde, není potřeba, nebo proč bylo zvoleno tzv. jiné řešení. Rozumějme žádné. Nastal čas naplnit sliby, že se město bude zajímat o potřeby občanů, a dát konečně občanům možnost o některých věcech rozhodnout přímo. Celý princip participačního rozpočtu je již vyzkoušený a funkční v řadě jiných měst a není tedy důvod, proč by to nemohlo fungovat v Prostějově.“.

Jako předkladatelé návrhu se připojili i ostatní zastupitelé za koalici Na rovinu!, v rámci níž jsme kandidovali do zastupitelstva města, a podporu návrhu přislíbili i další zastupitelé. Zda jich bude dostatek se ukáže v už úterý 17. prosince.

![Návrh na participační rozpočet - strana 1](/assets/img/miscellaneous/pirati-predkladaji-v-prostejove-navrh-na-participacni-rozpocet-1.jpg)

![Návrh na participační rozpočet - strana 2](/assets/img/miscellaneous/pirati-predkladaji-v-prostejove-navrh-na-participacni-rozpocet-2.jpg)

![Návrh na participační rozpočet - strana 3](/assets/img/miscellaneous/pirati-predkladaji-v-prostejove-navrh-na-participacni-rozpocet-3.jpg)