---
layout: post
category: CLANKY
title: Prostějovské Palermo?
date: 2019-03-22
tags: 
- prostějov
author: Mediální odbor
image: assets/img/articles/2019/2019-03-22-prostejovske-palermo.jpg  #751x422 pixelu
---
Prostějov, 22. 3. 2019 - V minulém týdnu došlo v Prostějově k nepříjemné události. Byl poškozen automobil opoziční zastupitelky Ing. Hany Naiclerové (Změna Pro Prostějov). 

Paní zastupitelka si dává onen vandalský čin do souvislosti se svou činností opozičního politika. Má pochybnosti o náhodnosti tohoto činu a nepřímo jej spojila se svou aktivitou opoziční političky.

Potud je vše zcela pochopitelné, koneckonců, není běžné ničení vozidel v takovém rozsahu, jako se to stalo v tomto případě.

Pozoruhodná je ale reakce vedení města. Respektive náměstka Mgr. Jiřího Pospíšila za hnutí „Pévéčko“,který se k této věci vyjádřil na oficiálním webu města prostejov.eu. Namísto toho, aby požadoval co nejrychlejší vyšetření celé kauzy, začal vyhrožovat právními kroky proti paní zastupitelce. 

Ač nebyl obviněn, ač nepadlo žádné konstatování toho, kdo je zodpovědný za onen vandalský čin, pan Pospíšil se rozhodl reagovat vyhrůžkou. 

Už jsme si v Prostějově zvykli na místní bulvární plátek, který se někdy slovníkem blíží Rudému právu. Je možné, že jeho dehonestující články, informující o opozičních zastupitelích, mohly vést k onomu vandalskému činu. Je však předčasné odhadovat, zda poškození automobilu bylo motivováno politikou. Pachatele a jeho motivy, nechť vyšetří policie. 

A pana náměstka vyzýváme k tomu, aby pro příště byl poněkud zdrženlivější při investicích do právních služeb města.