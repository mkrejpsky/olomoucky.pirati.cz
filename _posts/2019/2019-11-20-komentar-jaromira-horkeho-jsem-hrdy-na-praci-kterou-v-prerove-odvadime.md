---
layout: post
category: CLANKY
title: "Komentář Jaromíra Horkého: Jsem hrdý na práci, kterou v Přerově odvádíme"
date: 2019-11-20
tags: 
- přerov
author: Jaromír Horký
image: assets/img/articles/2019/2019-11-20-komentar-jaromira-horkeho-jsem-hrdy-na-praci-kterou-v-prerove-odvadime.jpg  #751x422 pixelu
---
Po roce od voleb skládáme účty voličům a s čistým svědomím mohu za Piráty prohlásit, že držíme kurz. Do voleb jsme kandidovali v koalici Společně pro Přerov a Pirátů a spolu s koaličními partnery se snažíme odvádět kvalitní opoziční práci. Na rozdíl od jiných stran se nesoustředíme pouze na kontrolování radních, ale také předkládáme vlastní návrhy z našeho programu. Z těch hlavních priorit jsme již předložili například návrh na zřízení studie proveditelnosti na vybudování přírodního biotopového koupaliště. Pro aktivní občany jsme zase zkusili prosadit myšlenku participativního rozpočtováni, tak aby všichni občané mohli navrhovat a hlasovat o části rozpočtu. Jedním z posledních úspěchů je také prosazení obnovy studny na Horním náměstí, která vytvoří novou dominantu v historickém centru města. Kromě transparentního a přívětivého města pro život se také soustředíme na oblast životního prostředí, kde se pokoušíme bojovat proti chemickým postřikům obsahujících glyfosát nebo jsme také zajedno se starosty obcí, kteří se postavili proti nesmyslnému projektu kanálu Dunaj-Odra-Labe. Avšak ať předložíme jakýkoliv návrh, setkáváme se s alibismem vládnoucí koalice, která, než aby schválila dobrý návrh opozice, který má podporu napříč občany města, tak se raději zdrží hlasování. I přes tento demotivující fakt se snažíme a pracujeme dál. Také zpestřujeme život ve městě pořádáním různých kulturních akcí. Pro příklad mohu vyzdvihnout hudební festival VyOsení, benefiční koncert Živá ulice na podporu lidi se zdravotním handicapem nebo dětský den, na který dorazilo přes 600 účastníků! Aby bylo jasné, že to s Přerovem myslíme vážně a nebojíme si zašpinit ruce, tak také pravidelně pořádáme úklidy města, kde se nám daří zapojovat i místní dětský domov. Od voleb uplynul teprve rok, a ještě nás další tři do těch dalších komunálních čekají, avšak jsem si jistý, že Přerov posuneme dál!

Jaromír Horký, předseda MS Přerov.