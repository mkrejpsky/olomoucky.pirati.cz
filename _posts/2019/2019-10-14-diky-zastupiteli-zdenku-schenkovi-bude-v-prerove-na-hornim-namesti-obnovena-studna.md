---
layout: post
category: CLANKY
title: Díky zastupiteli Zdeňku Schenkovi bude v Přerově na Horním náměstí obnovena studna
date: 2019-10-14
tags: 
- přerov
author: Mediální odbor
image: assets/img/articles/2019/2019-10-14-diky-zastupiteli-zdenku-schenkovi-bude-v-prerove-na-hornim-namesti-obnovena-studna.jpg  #751x422 pixelu
---
Přerov, 14. 10. 2019 - Archeologové na počátku dubna zahájili archeologický výzkum v prostoru mezi starými lípami na Horním náměstí v Přerově, kde se v minulosti nacházela studna. Ta bude díky návrhu Zdeňka Schenka z klubu Společně pro Přerov a Pirátů obnovena a stane se tak zajímavostí Horního náměstí.

„Podařilo se nám odkrýt záklop studny, který tvořily obdélné betonové plotny. Ty jsou rovněž patrné na archivních snímcích z konce 19. století, kde je zřetelně vidět také pumpa a dřevěný altán kryjící celý objekt studny. Na dobovém záběru jsou patrné i mladé lípy, které byly kolem altánu dodatečně vysazeny. Zchátralý altán byl před rokem 1899 odstraněn. Pumpa byla demontována o několik let později patrně v souvislosti se zavedením městského vodovodu v roce 1903.” řekl zastupitel a archeolog Zdeněk Schenk, který zde provádí průzkum.

Jednou z priorit zastupitele za Společně pro Přerov a Piráty Zdeňka Schenka, které si již před volbami stanovil, byla obnova zapomenutých a zanedbaných míst v našem okolí. Jedním z kroků, jež mohou pomoci tohoto cíle dosáhnout, je právě také obnova studny na Horním náměstí. „V minulém roce tuto myšlenku výzkumu a obnovy studny společně s výsadbou nových lip podporoval bývalý primátor, dnes již zesnulý Vladimír Puchalský. Věřím, že studna bude v budoucnu důstojně prezentována a výrazně oživí veřejný prostor Horního náměstí nejen Přerovákům, ale všem návštěvníkům historického centra,“ doplnil Zdeněk Schenk.

„Jsem rád, že se rovněž současné vedení města zabývá myšlenkou obnovy a doufám, že se s vůlí celého Zastupitelstva podaří tento projekt, který má velký potenciál oživit prostor na Horním náměstí, dotáhnout zdárně do konce,“ dodal předkladatel návrhu Zdeněk Schenk.

Statutární město Přerov plánuje nahradit přestárlé lípy novou výsadbou a celkovou úpravu tohoto místa. Aby byl zvolena citlivá forma prezentace a úpravy okolí, navrhli jsme využít nástroje sochařsko-architektonické soutěže. Ta by řešila nejen vzhled nadzemní části studny, ale i výsadbu stromů, okolní zpevněné plochy či mobiliář, tento bod hlasování však schválen nebyl. Jsme rádi, že zastupitelé náš návrh na obnovu studny schválili a na Horním náměstí může vzniknout zajímavý kulturní prvek. 

