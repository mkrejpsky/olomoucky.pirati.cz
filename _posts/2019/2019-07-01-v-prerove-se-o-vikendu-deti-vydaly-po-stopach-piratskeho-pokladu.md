---
layout: post
category: CLANKY
title: V Přerově se o víkendu děti vydaly po stopách pirátského pokladu
date: 2019-07-01
tags: 
- přerov
author: Mediální odbor
image: assets/img/articles/2019/2019-07-01-v-prerove-se-o-vikendu-deti-vydaly-po-stopach-piratskeho-pokladu.jpg  #751x422 pixelu
---
Přerov, 1. 7. 2019 - Piráti v Přerově se rozhodli zpříjemnit dětem konec školního roku a uspořádali v prostředí místní laguny netradiční dětský den.

Pirátská pátračka na Laguně měla celkem 5 stanovišť, kde děti plnily různé úkoly, aby dostaly slíbený pirátský poklad. Na prvním z nich měly děti za úkol složit Českou vlajku a zodpovědět různé hádanky, na druhém stanovišti pak děti házely do koše všechny špatné vlastnosti – pýchu, lhaní, podvádění, lenost. O kousek dál čekalo stanoviště zaměřené na třídění odpadu, tedy plastu, papíru, kovu, skla a bioodpadu. Na posledních stanovištích pak děti procházely slalom s míčkem na pingpongové pálce, stavěly věž ze dřevěných kostek nebo hledaly cestu ke klíči k pokladu v bludišti. Pro ty nejmenší byly na každém stanovišti připraveny jednodušší varianty. Hlad a žízeň pomohli návštěvníkům utišit v blízkých restauracích, kde si lidé díky Pirátům čepovali nápoje do vratných kelímků ­- netvořili jsme tak zbytečný odpad. Velkou oblibu si kromě skákací lodi nebo na lodi skutečné našly děti v malování na obličej v podání ilustrátorky Kristýny Botkové. Celou akci navštívilo přes 600 návštěvníků, kteří si kromě pirátského pokladu odnesli jako vzpomínku fotografii s šermíři ze šermířské skupiny Ares Armenie.

“Jsem rád, že se dětský den na laguně vydařil. Veškeré aktivity připravili Piráti z Přerova vlastními silami a s dětmi strávili celou neděli. Podařilo se nám dokázat, že netvoříme velké akce pouze před volbami, ale chceme pomoci oživovat veřejný prostor přes celý rok různými aktivitami,” shrnul celý den předseda přerovských Pirátů Jaromír Horký. 

Ukázalo se, že tajenka, kterou děti získaly po splněních všech úkolů, je pravdivá – Na palubě s Piráty nenudím se já, ani ty!

[Podívejte se, jak to na dětském dni vypadalo!](https://www.facebook.com/pg/Prerovsko/photos/?tab=album&album_id=2072374236197290)