---
layout: post
category: CLANKY
title: Piráti si v Olomouckém kraji zvolili nové předsednictvo
date: 2019-11-26
tags: 
- olomoucký-kraj
author: Mediální odbor
image: assets/img/articles/2019/2019-11-26-pirati-si-v-olomouckem-kraji-zvolili-nove-predsednictvo.jpg  #751x422 pixelu
---
Olomouc, 26. 11. 2019 - Členská základna Pirátů Olomouckého kraje si prostřednictvím internetového hlasování zvolila nové krajské předsednictvo. Předsedou se nově stal Viktor Tichák z Olomouce. Místopředsedy byli zvoleni Jaromír Horký z Přerova a Petr Kapounek z Prostějova. Nové předsednictvo nyní především provede sdružení volbami do krajského zastupitelstva.

Nový krajský předseda Pirátů Olomouckého kraje Viktor Tichák je zároveň předsedou zastupitelského klubu Pirátů v Olomouci a již v minulosti působil jako krajský místopředseda.”Předsednickou funkci beru s pokorou, ale zároveň jako výzvu. Těším se na spolupráci s oběma skvělými místopředsedy a na velkou kampaň do krajských voleb, i když se sám kandidovat nechystám,” říká Viktor Tichák.

Mezi priority nového předsedy Viktora Ticháka budou patřit reprezentace krajského sdružení, dohled nad hospodařením a komunikace napříč místními sdruženími v kraji a také s možnými novými příznivci a členy Pirátů. Nově zvolení dva místopředsedové se chtějí zaměřit každý na jemu blízký úsek krajské agendy.

„Nejnáročnějším úkolem, který nás čeká, je krajská kampaň. Nově zvolené předsednictvo musí aktivně podporovat kandidáty a zároveň dodržovat pirátské demokratické principy a pravidla," říká nový krajský místopředseda Jaromír Horký, který působí zároveň jako předseda přerovských Pirátů. “Chci se zasadit o intenzivnější spolupráci a koordinaci Pirátů napříč krajem. Nejen v okresních městech máme příznivce, ale i v menších obcích klíčí pirátské myšlenky a já budu pracovat na tom, aby byly slyšet,” dodává Horký.

Petr Kapounek, který působí jako zastupitel v Prostějově se zaměří na strategii, vyjednávání a dobrý management a říká: “Piráti v Olomouckém kraji jsou srdeční záležitost. Panuje tu skvělá atmosféra a nadšení. Je pro mě velkou ctí, že můžu svým dílem přispět ke zlepšování pirátské politiky i zvyšování politického standardu v ČR.”

Hned 3. prosince se nové krajské předsednictvo setká se členskou základnou na veřejné schůzi krajského sdružení v Olomouckém Pirátském centru Picolo. 

