---
layout: post
category: CLANKY
title: Společně pro Přerov a Piráti chtějí zlepšit komunikaci města s občany skrze Facebook
date: 2019-02-15
tags: 
- přerov
author: Mediální odbor
image: assets/img/articles/2019/2019-02-15-spolecne-pro-prerov-a-pirati-chteji-zlepsit-komunikaci-mesta-s-obcany-skrze-facebook.jpg  #751x422 pixelu
---
Přerov je jedním z posledních statutárních měst spolu s Teplicemi, které nenajdete na žádné sociální síti. Společně pro Přerov a Piráti to chtějí změnit.

Sociální sítě jsou v dnešní době jedním z nejefektivnějších způsobů komunikace, zejména díky dostupnosti a rychlosti. „Facebook využívají v dnešní době dvě třetiny internetově aktivní populace, je tedy nasnadě vytvořit oficiální komunikační kanál i v našem městě.“ Komentuje předseda přerovských Pirátů Jaromír Horký připravený návrh. „Je smutné, že se stávající koalice uzavírá čím dál více do sebe, začalo to snahou nezveřejňovat jmenovité hlasování rady a pokračuje to konáním zastupitelstev pouze jednou za dva měsíce. Již v minulém volebním období jsme pokoušeli vydiskutovat oficiální kanály města na sociálních sítích, avšak nesetkali jsme se dostatečným zájmem. Proto nyní předkládáme na únorové zasedání zastupitelstva tento návrh na usnesení. Věříme, že myšlenku zastupitelé podpoří“, dodal Jaromír Horký.

A jaké má Facebook a Instagram výhody? Město může informovat všechny občany o dění ve městě o kulturních akcích, či nenadálých událostech a zasáhne i ty občany, kteří nebudou stránku sledovat nebo si například nestáhli novou aplikaci mobilní rozhlas, protože se třeba o ní ani nedozvěděli. Že jsou sociální sítě v dnešní době fenomén, to dokazuje i fakt, že je využívají i takové vesnice jako Veselíčko nebo Radslavice.