---
layout: post
category: CLANKY
title: Piráti otevřeli nové centrum v Přerově 
date: 2021-01-25
tags: 
- piráti
- olomoucký-kraj
- přerov
author: Josef Indra
image: articles/2021/2021-01-25-pirati-otevreli-nove-centrum-v-prerove.jpg  #751x422 pixelu
---
**Přerov, 25. ledna – Piráti v Přerově otevřeli nové pirátské centrum s názvem [PEPŘ](https://www.facebook.com/peprprerov). Jedná se o zkratku Pirátského epicentra Přerov. Po Olomouci je tak druhým pirátským centrem v Olomouckém kraji, které má sloužit kromě pirátských aktivit také široké veřejnosti.**

Nové pirátské centrum má sloužit pro možnost kontaktu voličů s pirátskými zastupiteli. Kromě toho je v plánu zde pořádat i různé přednášky. Široké veřejnosti toto centrum má sloužit především pro jejich vlastní akce či jako coworking. *„Jsem rád, že se nám podařilo dokončit práce tak rychle a můžeme oznámit, že je naše centrum v Přerově připravené na otevření. Bohužel kvůli epidemiologické situaci musíme s akcemi pro širokou veřejnost zatím počkat, než se situace zlepší. Doufáme, že poté bude o akce v našem centru zájem, jako je tomu u jiných Pirátských center v republice,”* komentuje krajský zastupitel Jaromír Horký.

Výhodou pirátských center je, že si lidé v prostorách mohou uspořádat akce zcela zdarma. To organizátorům workshopů či přednášek usnadní řešení nákladů na akce. V plánu je také nabídnout zdarma prostory jako coworking centrum. *„Líbí se mi tento trend otevřít stranu širší veřejnosti. Pirátské centra tak neslouží primárně jen jako naše kancelář, ale slouží také lidem, kteří by v jiném případě do Pirátského centra ani nevkročili. Spojuje to tak v celé míře příjemné s užitečným,”* doplňuje předseda místního sdružení Přerov David Hošek. 

Pirátské centrum v Přerově sídlí na adrese Palackého 22 a je otevřeno každý všední den v následující hodiny.

**Po - 13:00 - 17:00**

**Út, St - 8:30 - 11:00 a 13:00-16:00**

**Čt, Pá - 15:00 - 18:00**
