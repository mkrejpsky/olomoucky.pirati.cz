---
layout: post
category: CLANKY
title: Rozhovor s doktorem Martinem Morongem o očkování
date: 2021-02-24
tags: 
- piráti
author: Josef Indra
image: assets/img/articles/2021/2021-02-24-rozhovor-s-doktorem-martinem-morongem-o-ockovani.jpg  #751x422 pixelu
---
**Připravili jsme pro vás rozhovor s lékařem Fakultní nemocnice v Olomouci a krajským zastupitelem Martinem Morongem, který odpovídá na otázky zabývající se očkováním v Olomouckém kraji.**

**Jak jsme na tom s očkováním v Olomouckém kraji a jaká je kapacita očkovacích center?**

*V Olomouckém kraji je zatím 8 očkovacích center, jejich kapacita není zdaleka plně využita, což je způsobeno nedostatkem vakcíny. Momentálně bez zapojení praktických lékařů by bylo možné očkovat až 8500 osob denně. V kraji bylo naočkováno v posledním týdnu přibližně 800-1000 osob denně, přičemž kromě Olomouce se významně očkovalo také v Šumperku. První dávku vakcíny obdrželo zatím 21 500 osob a ukončenou vakcinaci druhou dávkou má 11 700 obyvatel, což jsou 2,2 % obyvatel Olomouckého kraje. K vytvoření kolektivní imunity je třeba proočkovanost alespoň 70 %.*

**Kolik je v Olomouckém kraji je seniorů starších 80 let? Kolik z nich je již naočkováno?**

*V Olomouckém kraji žije přibližně 27 800 seniorů starších 80 let, z nichž zatím 5000 obdrželo obě dávky očkování a téměř 11 000 alespoň první dávku. V posledním týdnu probíhala vakcinace právě zejména seniorů. Další jsou již k očkování přihlášeni a většina z nich má i přidělen termín.*

**Vy sám pracujete jako lékař. Jak hladce probíhá očkování zdravotníků?**

*Moje zkušenost z FN Olomouc je výborná, očkovací centrum je dobře připraveno i zorganizováno. Očkování zaměstnanců zde probíhá bez problémů. Již také probíhá očkování zdravotníků pracujících mimo nemocnice, na které Vláda zapomněla. Je nutno také zmínit, že Olomoucký kraj je v proočkovanosti obyvatel druhý nejlepší v ČR!*

**Nechal jste se naočkovat? A jak byste přesvědčil ty, kteří o očkování stále pochybují?**

*Naočkovat jsem se nechal, stejně jako se nechávám očkovat i proti chřipce. Člověk si musí uvědomit, že očkováním nechrání jen sebe, ale i ostatní. A já stále mám prarodiče, jejichž zdraví je křehké. Pokud někdo o očkování pochybuje, stačí se podívat na první data z Izraele, která jsou velmi slibná a naznačují, že vakcinace skutečně je cestou z momentální krize - nakažených i hospitalizovaných pacientů s těžkým průběhem výrazně ubývá. Ovšem jestliže nestačí data mám i poněkud drsnější pohled. Jako patolog se ocitám spíše v pomyslné poslední linii a vidím, jakou neplechu koronavirus v plicích způsobuje. A jestliže si někdo myslí, že se jej pandemie netýká, protože je mladý a zdravý, tak je na omylu. Viděl jsem případy úmrtí, kdy lidé nebyli ani staří, ani nemocní a přesto jim virus plíce nevyléčitelně poškodil.*
