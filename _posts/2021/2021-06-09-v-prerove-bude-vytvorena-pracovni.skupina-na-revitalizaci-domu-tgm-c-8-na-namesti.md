---
layout: post
category: CLANKY
title: "V Přerově bude vytvořena pracovní skupina na revitalizaci domu TGM č. 8 na náměstí "
date: 2021-06-09
tags: 
- přerov
author: Josef Indra
image: articles/2021/2021-06-09-v-prerove-bude-vytvorena-pracovni.skupina-na-revitalizaci-domu-tgm-c-8-na-namesti.jpg  #751x422 pixelu
---
Na zastupitelstvu města Přerova se podařilo zastupiteli Pavlu Ondrůjovi ze zastupitelského klubu Společně pro Přerov a Pirátů prosadit vytvoření pracovní skupiny na revitalizaci domu TGM č. 8 na náměstí. 

Budova ležící na náměstí je již po dlouhou dobu ve špatném a zchátralém stavu. Při hlasování návrh na založení skupiny podpořilo 24 zastupitelů.  
„Jsem rád, že se nám podařilo prosadit založení pracovní skupiny, která se bude zabývat řešením či revitalizací této zchátralé budovy. Objekt, který je v majetku města Přerova, je již delší dobu nevyužíván, bohužel tomu odpovídá také její technický stav, který je potřeba začít řešit. Potenciál tato budova rozhodně má a doufám, že se nám podaří ji co nejrychleji opravit,” uvádí zastupitel města Přerova Pavel Ondrůj.

Členy pracovní skupiny by navrhli předsedové zastupitelských klubů do konce června 2021.
