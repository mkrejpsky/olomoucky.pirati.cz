---
layout: post
category: CLANKY
title: "Město Jeseník pořádá další ročník participativního rozpočtu"
date: 2021-05-28
tags: 
- jeseník
author: Josef Indra
image: assets/img/articles/2021/2021-05-28-mesto-jesenik-porada-dalsi-rocnik-participativniho-rozpoctu.jpg  #751x422 pixelu
---
V Jeseníku byl zahájen další ročník participativního rozpočtu. Občané tak mohou navrhovat projekty či nápady, ze kterých poté město vybere ty nejlepší. Základním pravidlem je, že mohou být uskutečněny pouze ty projekty, které jsou veřejně přístupné a využitelné všemi občany města. Město Jeseník na projekty vyčlenil 1 milion korun. V minulém ročníku se přihlásilo více než 50 projektů a nápadů. Díky participativnímu rozpočtu město pořídilo například nové lavičky do letního kina, oživuje parku na náměstí nebo okolí místního rybníka. Menší částka bude vyhrazena také na projekty dětí na základní škole. 

Občané mohou přihlásit projekty do 30. června. O projektech budou dále rozhodovat občané města Jeseníku formou hlasování. *„Všechny předložené návrhy vyhodnotí pracovníci jednotlivých odborů městského úřadu a všechny, které splní pravidla participativního rozpočtu, postoupí do hlasování. V tom občané Jeseníku vyberou návrhy, které pak budou realizovány. Jsem rád, že navážeme na minulý ročník, který měl mezi lidmi pozitivní ohlasy,“* uvádí místostarosta města Jeseníku a krajský zastupitel Tomáš Vlazlo.
