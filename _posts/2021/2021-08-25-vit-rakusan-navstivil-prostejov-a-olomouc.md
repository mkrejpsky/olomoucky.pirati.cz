---
layout: post
category: CLANKY
title: "Vít Rakušan navštívil Prostějov a Olomouc"
date: 2021-08-25
tags:
author: Josef Indra
image: articles/2021/2021-08-25-vit-rakusan-navstivil-prostejov-a-olomouc.jpg  #751x422 pixelu
---
V úterý 24. srpna navštívil předseda STAN Vít Rakušan Olomoucký kraj. Vydal se společně s hejtmanem Olomouckého kraje Josefem Suchánkem lídrem Tomášem Müllerem a dalšími kandidáty nejprve do Prostějova a poté do Olomouce.

Návštěvu zahájili nejprve na Prostějovském velodromu, kde startovala Velká cena Olomouckého kraje, což je cyklistický závod mládeže, kterou zaštiťoval hejtman Suchánek. Sport je pro Piráty a Starosty velmi důležité téma a rozvoj mládeže ve sportu je pro nás jednou z priorit. 

Po sportovním programu se zúčastnili návštěvy domu pro seniory ve Víceměřicích, kde jsme představili naše vize a podebatovali si. V Prostějově na náměstí se poté skupina připojila na námi pořádanou akci Sázej stromky pro potomky. I přes nepřízeň počasí se na náměstí sešlo opravdu hodně lidí a díky účasti nanukáry se rozdalo i mnoho jahodových nanuků. 

Od 14:45 jste nás poté mohli vidět v Olomouci, kde na nás kromě silného větru opět čekaly dvě desítky účastníků, kteří si chtěli popovídat nebo se vyfotit s jedním z celostátních lídrů a zeptat se ho na různá zajímavá témata. 
