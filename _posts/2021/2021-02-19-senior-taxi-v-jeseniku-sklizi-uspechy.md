---
layout: post
category: CLANKY
title: Senior taxi v Jeseníku sklízí úspěchy
date: 2021-02-19
tags: 
- piráti
- jeseník
author: Josef Indra
image: assets/img/articles/2021/2021-02-19-senior-taxi-v-jeseniku-sklizi-uspechy.jpg  #751x422 pixelu
---
V Jeseníku službu senior taxi využívá už přes 400 seniorů. Je určena lidem nad 73 let a za zvýhodněnou cenu 20 Kč mohou taxi využít až 6 x měsíčně. Tuto možnost mohou využít na dané trasy, například k  lékaři, do obchodu nebo na poštu. Díky chytré aplikaci jsou do této služby zapojeni také soukromí taxikáři, kterým tak tato služba zvyšuje klientelu. *„Myslím, že náš systém provozu senior taxi je nejen vstřícný k seniorům, ale také je ekonomicky efektivní pro město a další soukromé subjekty. Nejdůležitější je, že umožňuje seniorům komfortní využití služby,“* uvádí krajský zastupitel a místostarosta města Jeseníka Tomáš Vlazlo. 
 
Služba senior taxi je tak výhodná nejen pro seniory, kteří si službu pochvalují, ale dává příležitost také soukromému sektoru, který na ní také profituje. Cena pro seniory je sice 20 Kč, ale zbylé náklady doplácí město Jeseník. Podle vedení města je tento systém efektivnější i z pohledu nákladu na zakoupení vlastních aut či zaměstnávání řidičů. 
 
Město Jeseník se i díky této službě dostal mezi finalisty soutěže Chytrých měst v roce 2020 a dále o této službě publikoval také server Aging 2.0, který se zabývá inovativními řešení ve městech po celém světě. *„Jsem rád, že i v menším městě, jako je Jeseník jsme schopni vymyslet inovativní řešení, které zvyšují kvalitu a komfort služeb pro občany. Jako fanoušek chytrých řešení mi tato služba dělá opravdu radost a důkazem kvality je i úspěch v soutěži Chytrých měst,“* doplňuje Vlazlo. 

