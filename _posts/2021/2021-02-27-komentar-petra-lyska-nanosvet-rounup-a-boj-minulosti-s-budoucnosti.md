---
layout: post
category: CLANKY
title: "Komentář Petra Lyska: Nanosvět, roundup a boj minulosti s budoucností"
date: 2021-02-27
tags: 
- piráti
- prostějov
author: Josef Indra
image: articles/2021/2021-02-27-komentar-petra-lyska-nanosvet-rounup-a-boj-minulosti-s-budoucnosti.jpg  #751x422 pixelu
---
Tak nám v úterý, 23.2.2021, proběhlo další zastupitelstvo Statutárního města Prostějova. Pandemie v plném proudu, údajně nevětraný sál a pár *„nudných“* bodů.

Třeba takový bod 5.2 Záměr přijetí investičního úvěrového rámce. Název zní tak nějak fádně, nicméně se pod ním skrývá jeden z nejdůležitějších bodů tohoto zastupitelstva. Rozhodovalo se částečně o tom, zda bude v centru relikt doby Husákovy anebo si v Prostějově všimneme, že století páry je dávno za námi.  Jestli bude známé KASC po plánované rekonstrukci připraveno na svou existenci ve 21. století, jestli bude životaschopné a jestli přispěje k oživení kulturního a společenského života v centru města. Či zda si budeme hýčkat neživotaschopný normalizační skanzen, vyžadující každoroční nemalou finanční injekci z veřejného rozpočtu. Cestou k první variantě by byla architektonická soutěž s obecným zadáním: *„potřebujeme multifunkční kulturní dům, který bude odpovídat současným požadavkům a dokáže svým pojetím oživit jižní část centra“*. Bohužel, soutěže se v Prostějově nenosí, a tak vyhrála varianta *„rande naslepo“*. Ještě je samozřejmě šance, že město utratí své peníze za něco životaschopného, nicméně po zamítnutí našeho návrhu na vypsání architektonické soutěže dle regulí ČKA se zase o něco snížila.

Jednoznačně preferujeme variantu, pokud tedy byla zamítnuta regulérní architektonická soutěž, postupovat alespoň tak, že se vypíše výběrové řízení na projektovou dokumentaci, jehož součástí bude architektonická studie řešení modernizace KASC. Je naprosto nesmyslné utratit 180 miliónů za repliku objektu, který svým konceptem spadá do období 70 let minulého století.

Jedním z bodů, který také hýbá veřejným míněním, byl bod 03 *„Změna výkonu funkce náměstkyně primátora z uvolněné na neuvolněnou – Ing. Milada Sokolová“*. Personálie tohoto typu jsou vděčným tématem. My jsme se rozhodli podpořit rozhodnutí Ing. Milady Sokolové změnit výkon funkce z uvolněné na neuvolněnou náměstkyni primátora. Samozřejmě že budeme sledovat, zda souběhem těchto funkcí netrpí žádná z jí svěřených oblastí jak na kraji, tak v Prostějově.

Po pár dalších, v podstatě nudných bodech, jako je třeba zmizení pár milionů v dceřiné firmě lesů města Prostějova, nazvané s obdivuhodnou invencí „Dřevo Prostějov“ (které se budeme věnovat snad někdy příště, protože je to taková zábavná část typu *„Jak Rumcajs přechytračil poddané“* přišla na přetřes také chemická podstata našeho krásného města. 

Roundup si vzít nedáme by mohla být nazvána pasáž, řešící petici *„Chemické postřiky v Prostějově nechceme“*. Po krásné a lehce absurdní prezentaci, uvedené náměstkem Pospíšilem, kde jsme se seznámili s tím, jak to jinde nedělají dobře byl zamítnut náš návrh na usnesení, aby rada akceptovala požadavky petice a připravila harmonogram ukončení používání roundupu, kteří mají naši mazlíčci tak rádi, že klidně riskují nějakou tu ranní nevolnost, jen aby si mohli olíznout ošetřenou trávu a vychutnat si tento přátelský výrobek.

Načež následovala další zajímavá pasáž, postřiky do škol v rámci záchrany našich dětí. Tady je situace méně jednoznačná, nano je zaklínadlo moderní doby a co je nano nemůže být špatně. Možné to je, nicméně bychom doporučovali předběžnou opatrnost před aplikací jakéhokoliv nástřiku do našich nevětraných škol. A protože zastáváme názor, že informace jsou pro jakékoliv rozhodování, následuje několik odkazů. V každém případě, pokud chceme minimalizovat šíření viru ve školách, naprostým základem je kvalitní a účinné větrání, desinfekce povrchů je spíše sekundární opatření.

