---
layout: post
category: CLANKY
title: "V Přerově proběhl hudební festival VyOsení"
date: 2021-08-16
tags:
- přerov
author: Josef Indra
image: articles/2021/2021-08-16-v-prerove-probehl-hudebni-festival-vyoseni.jpg  #751x422 pixelu
---
V sobotu 14. srpna proběhl v areálu BaseCampu v Přerově další z ročníků hudebního festivalu VyOsení pořádaný Piráty a Starosty Olomouckého kraje. Akce se zúčastnilo několik kapel a DJ, kteří obstarali multižánrový hudební program festivalu. 

Hlavními hvězdami festivalu byla skupina Třetí Dáma. Mezi další vystupující se zařadili skupiny The Inversion a Cirkus Láskohrad. Hudební produkci zakončil přerovský DJ Jungling Jay. *„VyOsení je hudební festival svobodné hudby, který se zaměřuje proti poplatkům ochranného svazu autorského – OSA. OSA nechápe, jak může vystupovat někdo jen tak, pro radost druhých, proto chceme dokázat, že to opravdu jde a s velkou podporou,“* říká pořadatel kulturních akcí Jaromír Horký.

Letošní festival byl již čtvrtým ročníkem. Samotný festival přímo navazuje také na již několik předešlých ročníků, jež proběhly v Brodku u Přerova. *„Jsem rád, že se nám znovu podařilo uskutečnit festival VyOsení. Tento rok navíc vyšlo příznivé počasí a skupiny byly opravdu skvělé. Vysoká účast značí, že se tato akce v Přerově těší velké oblibě a my rozhodně plánujeme pořádat další ročníky,“* uvádí spolupořadatel festivalu Vojtěch Nezval.
