---
layout: post
category: CLANKY
title: Jarní report z Pirátské Tvrze
date: 2021-03-16
tags: 
- pirátská-tvrz
author: Radek Vojtek
image: assets/img/articles/2021/2021-03-16-jarni-report-z-piratske-tvrze.jpg  #751x422 pixelu
---
Z důvodu nekončícího lockdownu a vládního chaosu se nám nyní těžko podnikají a plánují jakékoli společné aktivity. Doufáme alespoň v to, že se nám v létě podaří uskutečnit nějaké sportovní turnaje a festivaly jako VyOsení a Kytary In Majetín.

Jakmile to jen trochu půjde, znovu se vrhneme do aktivit a trochu přispějeme veřejnému životu a prostoru.

Napříč okresy jsme se v rámci kampaně zapojili taktéž do akce Ukliďme Česko, která letos oficiálně není organizována, ale proč se nemotivovat, abychom alespoň svými silami na separátních procházkách po katastru obcí nějaké množství pohozeného odpadu podél cest a cestiček vysbírali.

Majetín si vzali na starost dva (jelikož to vládní nařízení jinak nedovolují) z našich místních členů a to krajský zastupitel a radní pro oblast životního prostředí, odpadů a zemědělství Martin Šmída spolu s místopředsedou Tvrze Vladimírem Kubalou a uklidili cestu z obce k lesíku Olší a zpět.

V Brodku a Lukové bude tato [akce](https://www.facebook.com/events/829599157593053/) organizována Sportovně-kultruní komisí pod vedením naší pirátské zastupitelky Pavlíny Procházkové a předsedy Tvrze Radka Vojtka.

Účastníci se zapojí hravou formou v rámci aktivní procházky na různá místa našeho katastru, kde prokážou své dovednosti a cestou budou taktéž sbírat odpad a své fotky z této činnosti následně mohou zasílat do soutěže.

Také se naši členové zapojili do online aktivit skrze organizaci internetové legendární střílečky Counter-Strike 1.6, které se každý čtvrtek účastní více než 30 lidí z celé republiky a ze zpětné vazby víme, že tuto naši aktivitu velmi oceňují. Této aktivity si všimla i Prima Cool a vydala k tomuto krátký článek. Od té doby se popularita těchto událostí ještě zvýšila. Jsou těžké časy a každé rozptýlení a sociální interakce se počítá. Ikdyž je to třeba jen po internetu. Když spolu nemůžeme hrát sporty venku, tak spolu hrajeme aspoň přes počítač. Ale jakmile to půjde, určitě rádi vyrazíme ven. V plánu máme opět brigády, oživení a úpravu sportovišť, apod. A stejně tak se těšíme i na turnaje karetní pokerové. Aktuálně vybíráme nové vhodné místo, neboť to tradiční - hospůdka Domeček, definitivně skončila. Snad nám to situace brzo dovolí. Do té doby se všichni držme, buďme duchem pospolu, ikdyž fyzicky každý sám. První Covidovou vlnu jsme zvládli, ale pak jsme udělali chybu, že jsme se spolehli na vládu. A ta fatálně selhala a svým papalášstvím ztratila důvěru. A zdali se v jiných zemích řešil rozpor, zda zachraňovat ekonomiku, ale obětovat tak lidské životy, a nebo zachránit co nejvíce lidských životů na úkor ekonomiky, tak u nás Babišova vláda dokázala obětovat jak lidské životy, tak ekonomiku. Měli bychom si znovu uvědomit, že na vládu, která je řízena bezohledným a všehoschopným šílencem a jeho marketingovým poradcem, se spolehnout nedá a musíme se znovu snažit tyto těžké časy překonat vzájemnou pomocí a respektem.

