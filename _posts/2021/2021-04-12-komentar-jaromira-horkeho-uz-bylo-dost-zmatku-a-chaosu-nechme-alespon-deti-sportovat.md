---
layout: post
category: CLANKY
title: "Komentář Jaromíra Horkého: Už bylo dost zmatků a chaosu, nechme alespoň děti sportovat"
date: 2021-04-12
tags: 
- pirati
- komentář
author: Josef Indra
image: assets/img/articles/2021/2021-04-12-komentar-jaromira-horkeho-uz-bylo-dost-zmatku-a-chaosu-nechme-alespon-deti-sportovat.jpg  #751x422 pixelu
---

Na výměnu ministrů zdravotnictví podle ročního období má pan premiér plné právo. Na vytváření všeobecného chaosu ne. Narážím na naprosto nezvládnutou komunikaci dnešního rozvolňování, které záměrně není nazýváno jako rozvolňování. 
Mnoho amatérských sportovců, a dokonce celých sportovních svazů začalo koncem minulého týdne jásat, že sportovat se bude dát až v počtu 20 lidí, pro fotbálek bez brankářů ideální. 
 
Sportovci a mnozí lidé na sociálních sítích se těšili, až konečně uvidí své spoluhráče a kamarády opět pohromadě. Bohužel, toto nadšení nevydrželo ani 24 hodin. Už v pátek byla informace dementována, že si nový ministr zdravotnictví nemyslí, že sportování v takovém počtu je dobrý nápad. A z fotbalu bez brankářů se stal fotbal bez hráčů. Ještě včera tak lidé nevěděli, jak to vlastně bude dnes platit a zda se sportovat bude moct, nebo ne. 
Dnes nový ministr zdravotnictví zveřejnil spíše začátek slovní úlohy, kdy zadání zní:
 
**Sportování ve dvojicích, maximálně šest dvojic na sportovišti s minimálním odstupem 10 metrů.** 
 
Dle mého skromného názoru je toto zadání vším, jen ne srozumitelným. Rozvolňovat se má systematicky, a především rozumně tak, aby to pro celou společnost mělo nějaký smysl. Nejsem zastánce toho, aby se hned otevřelo vše. Komunikace je však v tomto směru velmi důležitým, ba až tím nejdůležitějším faktorem. Ta však bohužel, stále postupem času, v případě kteréhokoliv ministra zdravotnictví, který se potýkal s koronavirovou pandemií, nebyla zvládnutá dobře. 
 
A co řekl ministr k aktuálnímu omezení stýkání lidí? „Nejde to. Lidé ale musí naše mimořádné opatření respektovat, dokud ho nezruší soud.“ Je neuvěřitelné, jak si ministr, který je pár dní ve funkci doslova pohrdá českými zákony, byť před pár dny slavnostně sliboval jejich zachování. Veřejně totiž říká, že si uvědomuje, že opatření, která se rozhodl zavést nemají legislativní oporu a ví, že je soud zneplatní. Do té doby si však podle jeho slov může dělat co chce. Bizarní. 
 
Komunikace se dá označit za špatnou, jelikož například v pátek velkému množství lidí svitla naděje, že po více jak měsíčním uzávěru okresů a přísné izolaci, by se mohlo pomalu začít sportovat i v kolektivu. Nemyslím si, že je pro lidi dobrým představením nového ministra to, že se tato informace vyšle do světa a potom se horko těžko tvaruje tak, že to vlastně není dobrý nápad a že to bude jinak. Každý svého štěstí strůjcem, současný ministr Arenberger se ještě ve středu pyšnil, jak založí nový komunikační tým, který s přehledem komunikaci zvládne lépe, než tomu bylo u ministrů předešlých. A jak to dopadlo? zvolil špatnou cestu, na které už se musí vypořádávat s velkou černou kaňkou, na kterou si možná lidé budou pamatovat více než na jakoukoliv osvětovou kampaň za očkování.

