---
layout: post
category: CLANKY
title: Piráti dali impuls Přerovu být bezpečnějším městem
date: 2021-01-25
tags: 
- piráti
- přerov
author: Josef Indra
image: articles/2021/2021-01-25-pirati-dali-impuls-prerovu-byt-bezpecnejsim-mestem.jpg  #751x422 pixelu
---
*Přerov, 25.ledna* – **Piráti v Přerově vymysleli jak udělat město Přerov bezpečnějším. Nyní má každý sloup veřejného osvětlení a elektrický rozvaděč své specifické číslo a přístup k těmto datům budou mít také například hasiči, záchranáři nebo městská policie. K propojení těchto dat vybídl krajský zastupitel za Piráty Martin Švadlenka.**

Sloupy veřejného osvětlení v Přerově měli své specifické kódy, bohužel však nesloužily jako orientační body, jelikož tyto data nebyly propojené pro integrovaný záchranný systém. *„Je dobře, že se na náš impuls daly věci do pohybu a nyní budou data přístupné všem složkám záchranného systému. Věřím, že i taková maličkost, může často v krizové situaci rozhodnout,”* tvrdí Martin Švadlenka.

V přerově má své specifické číslo 4734 sloupů veřejného osvětlení a více než 100 elektrických rozvaděčů. *„Specifická čísla nebyly problém, ty sloupy měly již delší dobu. Napadlo mě, zda tato čísla však jsou využívána také integrovaným záchranným systémem. Nakonec stačilo jen malé pošťouchnutí technickým službám a zástupcům integrovaného systému, aby si exportovali data. Jsem rád, že se řešení našlo tak rychle a mohou se sloupy veřejného osvětlení naplno využívat jako záchranné orientační body,”* doplňuje Švadlenka. 

Díky novému řešení tak člověk v krizové situaci nahlásí číslo na sloupu veřejného osvětlení a operátor díky digitální mapě ihned bude vědět, kam příslušnou složku záchranného systému vyslat. Ulehčí se tak tlak na volajícího, který má v mnoha případech problém správně určit polohu. 
