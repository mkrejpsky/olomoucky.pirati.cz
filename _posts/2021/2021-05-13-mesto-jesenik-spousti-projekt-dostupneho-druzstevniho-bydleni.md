---
layout: post
category: CLANKY
title: "Město Jeseník spouští projekt Dostupného družstevního bydlení"
date: 2021-05-13
tags: 
- olomoucký-kraj
author: Josef Indra
image: assets/img/articles/2021/2021-05-13-mesto-jesenik-spousti-projekt-dostupneho-druzstevniho-bydleni.jpg  #751x422 pixelu
---
Dostupnost vlastního bydlení je v dnešní době velmi diskutované téma. Ačkoliv je v současnosti velký trend nakupovat nemovitosti na hypotéku, pro mladší rodiny není jednoduché hypotéku bez požadovaných procent získat. Ceny bytů nebo pozemků až raketově rostou a právě v Jeseníku se na tento problém podívali tak, co v této perspektivě může pro obyvatele vymyslet samotné město, aby jim usnadnilo vlastní bydlení získat dostupněji.

Projekt Dostupného družstevního bydlení v Jeseníku spočívá v principu, že město neprodá pozemek developerovi, ale na městských pozemcích postaví družstevní byt samo stavební bytové družstvo, které město vybere. Toto řešení má hned několik výhod. Družstvo si zajišťuje výstavbu samo, což snižuje cenu oproti ceně, kdy by se o stavbu staral developer. Dále je výhodné to, že město k výstavbě poskytne městské pozemky. Podmínky členství v družstvu, mohou být nastaveny tak, aby zacílili na určitou sociodemografickou skupinu obyvatel – například mladší rodiny s dětmi bez vlastní nemovitosti. *„Výhod v tomto projektu je hned několik, v Jeseníku se potýkáme s problémem, jako v dalších městech. Jedná se o to, že zde skupují byty lidé, kteří v Jeseníku nebydlí a tyto byty obývají jen například dva měsíce v roce. To potom ztěžuje najít bydlení rodilým obyvatelům, kteří vlastní byt ještě nemají. Naším záměrem je udržet si tyto rodiny v našem regionu a vytvořit jim pro to co nejlepší podmínky. Tento projekt, věřím, má tyto ambice,“* uvádí místostarosta města Jeseníka Tomáš Vlazlo. 

Bytové družstvo na stavbu bytového domu dostane od města právo stavby. Po splacení úvěru formou nájemní smlouvy se poté převede byt na jednotlivé družstevníky.Výhodou také může být vyjednaný úvěr, který by vyjednávalo samotné družstvo, které by se mohlo dostat na lepší úrokové sazby, než jednotlivec, který žádá o hypotéku. *„Pevně doufáme, že podmínky nastavíme tak, aby bylo bydlení v Jeseníku atraktivní. Myslím si, že vlastní bydlení za dostupnou cenu bude dobrým lákadlem a mezi lidmi o tuto formu bude velký zájem,”* dodává Vlazlo. 
