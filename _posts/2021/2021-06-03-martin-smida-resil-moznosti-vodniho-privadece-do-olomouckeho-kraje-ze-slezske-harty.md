---
layout: post
category: CLANKY
title: "Martin Šmída řešil možnosti vodního přivaděče do Olomouckého kraje ze Slezské Harty"
date: 2021-06-03
tags: 
- olomoucký-kraj
author: Josef Indra
image: assets/img/articles/2021/2021-06-03-martin-smida-resil-moznosti-vodniho-privadece-do-olomouckeho-kraje-ze-slezske-harty.jpg  #751x422 pixelu
---
Radní Martin Šmída se dnes v Ostravě zúčastnil jednání, na kterém byly prezentovány možnosti posílení vodních zdrojů v povodí Horní Moravy vodou z povodí Odry. Jednalo se o plánu na vybudování téměř 50 kilometrů dlouhou stavbu přivaděče vody ze Slezské Harty na Olomoucko a Přerovsko.

Byly představeny celkově 4 varianty přivaděče vody. Dvě možnosti by vedly novou trasu směrem ke Šternbersku a dvě varianty jdou cestou posílení stávajícího přivaděče směrem k Přerovsku. *„Až nyní se můžeme bavit o konkrétních řešení, jejich předpokládaných nákladech, a to jak investičních, tak provozních. V tom bylo dnešní jednání jednoznačným přínosem a děkuji za něj. Doposud se celá záležitost přivaděče vody ze Slezské Harty do Olomouckého kraje řešila především na vládní úrovni bez systematické konzultace s územím, kterého se to má týkat. Olomoucký kraj neidentifikuje vážnou poptávku po takovém projektu,“* uvádí radní Martin Šmída.

Koncepce koalice Pirátů a Starostů se dlouhodobě zabývá problémem sucha a zadržování vody v krajině. *„Osobně jsem názoru, že sucho se má řešit jinak, než dlouhými rourami mezi kraji. Pokud v úsilí na záchranu přirozeného klimatu zcela selžeme, může toto v budoucnu připadnout jako alternativa ke zvážení. Do té doby bychom však měli nasměrovat energii a peníze spíše do chytrého hospodaření s vodou v krajině, než do podobných megalomanských projektů,“* doplňuje Šmída.
