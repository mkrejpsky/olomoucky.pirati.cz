---
layout: post
category: CLANKY
title: Správa majetku v Přerově musí být vedena plnohodnotně
date: 2021-02-09
tags: 
- piráti
- přerov
author: Josef Indra
image: articles/2021/2021-02-09-sprava-majetku-v-prerove-musi-byt-vedena-plnohodnotne.jpg  #751x422 pixelu
---
**V pondělí 8. února 2021 se konalo zastupitelstvo města Přerova. Dosavadní náměstek primátora se svého postu sice vzdal, ale činnost bude vykonávat dál jako neuvolněný radní. K tomu je totiž zároveň náměstka hejtmana Olomouckého kraje Michala Záchy. Za koalici Společně pro Přerov a Piráty situaci hodnotí zastupitel Jan Horký. *„Vedení správy majetku města Přerova nemůže být vykonávána jako volnočasová aktivita radního pana Záchy,”* uvádí Horký.** 

Současný náměstek hejtmana Michal Zácha má na starosti v Olomouckém kraji dopravu a sport, do této doby byl také uvolněným radním a současně náměstkem primátora pro majetek a jeho správu v Přerově. Nyní se vzdal uvolněné pozice v Přerově, ale majetkovým záležitostem se bude věnovat i nadále. *„Odbor správy majetku velmi důležitým a stará se o město každodenně. Je tedy nasnadě, že potřebuje člověka, který se tomu bude věnovat skutečně naplno. Agenda majetku a správy komunálních služeb ve městě Přerově hospodaří ročně se stovkami milionů korun. Agenda dopravy a sportu v Olomouckém kraji spočívá opět ve správě několika stovek milionů korun. Taková zodpovědnost vyžaduje snad více, než je jeden pracovní úvazek. Ale v době supermanů, kdy jeden člověk může řídit dvě ministerstva, to asi není nic zvláštního,”* komentuje zastupitel a lídr opozice Jan Horký. 

Město Přerov momentálně zvažuje několik investic a rozhodnutí, co se týče správy majetku města. Musí se vyřešit například dlouhodobě diskutovaný hotel Strojař, či prodej pozemků města pro dostavbu dálnice D1. *„Agendy, kterou má člověk na této pozici zvládnout, je skutečně dost. Myslím si a zároveň jako člen majetkové komise to můžu zcela bez obav říct, že v Přerově je právě správa majetku jednou z klíčových pozic, kde se musí opravdu zapracovat na zlepšení. Člověk, který tuto agendu zastává a sedí přitom na dvou židlích, není dle mého názoru pro město dobrým řešením,”* tvrdí pirátský člen majetkoprávní komise města Vojtěch Nezval.

Hotel Strojař nebo prodej pozemků města pro dostavbu D1. Obě tyto věci musí řešit vedení správy majetku města Přerova. Je tedy správné že bývalý náměstek primátora a současný náměstek hejtman, chce tuto činnost dále vykonávat jako neuvolněný radní?

*„Myslíme si, že vedení správy majetku města Přerova nemůže být vykonávána jako volnočasová aktivita radního pana Záchy,” uvádí architekt a zastupitel města Přerova Jan Horký. „Odbor správy majetku velmi důležitým a stará se o město každodenně. Je tedy nasnadě, že potřebuje člověka, který se tomu bude věnovat skutečně naplno. Agenda majetku a správy komunálních služeb ve městě Přerově hospodaří ročně se stovkami milionů korun,”* doplňuje Horký. 
