---
layout: post
category: CLANKY
title: Rada Olomouckého kraje žádá ukončit spalování uhlí v roce 2033
date: 2021-02-21
tags: 
- piráti
author: Josef Indra
image: assets/img/articles/2021/2021-02-21-rada-olomouckeho-kraje-zada-ukoncit-spalovani-uhli-v-roce-2033.jpg  #751x422 pixelu
---
**Rada Olomouckého kraje vyjádřila nesouhlas s aktuálním doporučením tzv. Uhelné komise skončit se spalováním uhlí v ČR do roku 2038 a vyzvala vládu k přijetí termínu konce spalování uhlí v roce 2033.  Konec spalování uhlí v roce 2033 se blíží propočtům, aby bylo možné splnit globální klimatické cíle stanovené Pařížskou klimatickou dohodou.** 
 
Rada Olomouckého kraje se připojila k dalším krajům v České republice, které vyzvaly vládu k tomuto kroku. *„Jsem rád, že se i Olomoucký kraj přihlásil k trendu, který již dnes vidíme ve vyspělých zemích, a apeloval tak na vládu, aby přijala dřívější termín útlumu spalování uhlí. Důvody jsou především zdravotní, ekologické a ekonomické. Jsem přesvědčen, že tato změna je pozitivní, a proto je rozumné provést ji co nejdříve, jak je jen možné,“* uvádí radní pro životní prostředí Martin Šmída. 
 
Do čtvrtka 18. února trvalo k této problematice meziresortní připomínkové řízení, kterého se aktivně zúčastnil také Olomoucký kraj. *„V připomínkovém řízení jsme vládě zaslali argumenty, které jasně deklarují, že ukončení spalování uhlí je potřeba dříve než v plánovaném roce 2038. Připomínky jsem zaslal také přímo místopředsedovi vlády Havlíčkovi a ministru pro životní prostředí Brabcovi,“* doplňuje Šmída. 
