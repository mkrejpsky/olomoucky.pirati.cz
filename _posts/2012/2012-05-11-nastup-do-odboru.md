---
layout: post
category: CLANKY
title: Nástup do odborů!
date: 2012-05-11
tags: olomoucký-kraj
author: Vojtěch Pikal
image: assets/img/articles/2012/2012-05-11-nastup-do-odboru.jpg   #751x422 pixelu
---
Vážení členové, příznivci, Piráti, již před nějakou dobou jsme si založili krajské odbory, zvolili jejich vedoucí ale jejich činnost ještě trošku vázne. Organizaci máme dobrou, ale chybí pracovní síla.

Odbory slouží k tomu, aby bylo možno rozdělovat práci podle typu a potřebujeme lidi v odborech, aby ji vedoucí odborů měli komu přidělovat. Jinak to celé visí na pár lidech, kteří ví co všechno je třeba udělat, ale nemají všechen čas na světě, aby to udělali.

**Proto vás zveme ke vstupu do odborů a zapojení do činnosti podle vašeho gusta.**

Nechcete se zabývat nějakou vnitřní prací, ale chcete dělat skutečnou politiku? (akce, demonstrace, petice, kontrola zastupitelstev, ACTA, kauzy, dopisy zastupitelům...) Počkejte na konec článku.

**Administrativní odbor**

Se zabývá hlavně správou agendy, přihláškami, zápisy, volbami... V nejbližší době jej očekává administrativní organizace voleb - a to jak primárních uvnitř tak práce s agendou vůči úřadům (podávání kandidátek a podobně).

O odboru se můžete více dozvědět na jeho [stránce](https://wiki.pirati.cz/regiony/olomoucko/ao). Funkci vedoucího odboru aktuálně zastává [předseda](https://www.pirati.cz/lide/vojtech-pikal) a je k dispozici, kdyby někdo chtěl být zodpovědným vedoucím. Do odboru se můžete hlásit [zde](https://forum.pirati.cz//viewtopic.php?f=80&t=11571).

**Mediální odbor**

Ten nejdůležitější! Mediální odbor se zabývá vydáváním tiskových správ, jejich sepisováním, komunikací s médii, textovou (jazykovou) kontrolou stanovisek, nebo třeba monitoringem médií a vyhledáváním kauz.

O odboru se můžete více dozvědět na jeho [stránce](https://wiki.pirati.cz/regiony/olomoucko/mo). Funkci vedoucího odboru zastává [Petr Kapounek](https://www.pirati.cz/lide/petr-kapounek). Do odboru se můžete hlásit [zde](https://forum.pirati.cz//viewtopic.php?f=80&t=11570).

**Personální odbor**

Personální odbor se na úrovni kraje věnuje věnuje hlavně pomoci nováčkům, členům a v tomto období jej také čeká asistence kandidátům (příprava volebních prezentací a podobně).

Vedoucím odboru je Petr Bajgar a na něj se také obracejte pokud máte zájem o členství v odboru.

**Technický odbor**

Úkolem technického odboru je hlavně pomoc s technickými potížemi se systémy strany ostatním v kraji a tvorba vlastních aplikací.

Vedoucím odboru je Radim Nenál a něj se také obracejte pokud máte zájem o členství v odboru.

**Finanční odbor**

Se na úrovni kraje věnuje věcem jako sestavování rozpočtu, hlídání krajských financí (co si můžeme dovolit) a případná správa hmotného majetku.

Více o odboru se můžete dozvědět na jeho [stránce](https://wiki.pirati.cz/regiony/olomoucko/fo). Odbor byl sice zřízen, ale vedoucího jsme nenašli, takže agendu zatím provádí předsednictvo.

**Nechcete pracovat v nějakém odboru, ale chcete se věnovat konkrétní kauze?**

Není nic jednoduššího, než vložit své téma do [našeho fóra](https://forum.pirati.cz/viewforum.php?f=80), s tím, že to budete řešit. A odbory vám pak třeba s realizací i pomohou.