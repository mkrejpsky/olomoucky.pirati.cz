---
layout: post
category: CLANKY
title: Krajský puč
date: 2012-04-30
tags: olomoucký-kraj
author: Vojtěch Pikal
image: assets/img/articles/2012/2012-04-30-krajsky-puc.jpg   #751x422 pixelu
---
Olomouc, 30.4.2012. U Olomouckých pirátů proběhl puč! Krajské sdružení Olomouckých Pirátu náhle změnilo vedení. Za člena strany čerstvě přijatý Vojtěch Pikal, který jako registrovaný příznivec už půl roku pracuje v kontrolní komisi Pirátů provedl prověrku legitimity stávajícího vedení a zjistil, že již v minulosti mělo dle stanov dojít ke kolektivní rezignaci celého předsednictva. Jeho konstatování tedy stačilo, aby byl stávajícímu vedení odňat mandát a vyhlášena nová volba.

Na pozici předsedy kandidoval právě Vojtěch Pikal a jedinným protikandidátem byl bývalý předseda Petr Bajgar. Za předsedu byl zvolen Vojtěch Pikal, který obratem odevzdal funkci v Kontrolní komisi, čímž došlo i k její kolektivní rezignaci. Souběh více výkonných funkcí dle stanov není přípustný.

Nový předseda Olomouckých Pirátů k tomu říká „U Pirátů si můžete zkusit téměř všechno!“ a jedním dechem dodává „Díky fungující kvalitní a přímé vnitrostranické demokraci máme nejen předsednictvo, které samozřejmě nesedí na více židlích, ale všichni funkcionáři mohou být v  případě selhání kdykoliv odvoláni přímo členy. Stejné osvědčené principy budeme prosazovat i na všech úrovních politické moci.“

[Zápis voleb předsednictva](https://wiki.pirati.cz/regiony/olomoucko/kf/olk_6_2012)
