---
uid: zdenek.schenk
name:     Zdeněk Schenk     # běžně používané jméno
fullname: Mgr. Zdeněk Schenk Ph.D.   # jméno s tituly etc.
category:                     # kategorie: rp, praha, vary, hradec, jmk, senat
- 
position: 
img: people/zdenek-schenk.jpg             # 165 x 220
img-full:                     # větší obrázek zobrazený na podrobném profilu
description: Registrovaný příznivce          # kratký popis, max 160 znaků
mail:
mob: 
profiles:
  github:
  facebook: 
  twitter:         
  flickr: 
---

Mgr. Zdeněk Schenk, Ph. D. je terénní archeolog, jehož posláním je primárně záchrana a prezentace kulturního archeologického dědictví České republiky. Realizoval záchranné archeologické výzkumy v Přerově a jeho místních částech, v Lipníku nad Bečvou, na Helfštýně, a na mnoha ohrožených archeologických lokalitách nejen na Přerovsku. Specializuje se na problematiku pravěkého až středověkého osídlení krajiny Moravské brány. Výsledky výzkumů se snaží široké veřejnosti přiblížit prostřednictvím přednášek, výstav, článků i odborných studií, přičemž si klade za cíl vzbudit v lidech pocit sounáležitosti s krajinou, ve které žijí a probudit v nich zdravý patriotismus.

Ve volném čase rád cestuje a poznává neznámé krajiny, je vášnivým fotografem a dokumentátorem nejen krásných a neopakovatelných momentů, ale také každodenních proměn nádherné krajiny dolního Pobečví, ve které žijeme.

Zdeněk je entuziasta, který věří, že: „Člověk přece musí něco chtít, musí mít před sebou nějakou cestu, o které ví, kam vede. A když jí věří, že je správná, má po ní jít a třeba i zakopávat o kameny.“

Občané podle něj mohou být po právu hrdí na minulost našeho města i jeho současnost. Budoucnost je v rukou nás všech, kteří se rozhodli v Přerově zůstat a přes některá negativa zde žít. Když společně spojíme dostatek pozitivní energie, nadšení mladé generace s životními zkušenostmi dříve narozených občanů, máme šanci postupně zlepšit i věci, které nás trápí.

Mezi jeho priority patří prezentace archeologického kulturního dědictví Přerova a jeho místních částí, péče o památky, zanedbaná a zapomenutá místa v okolí související s naší historií, popularizace města Přerova jako centra kulturního dění v dolním Pobečví.

I když se to některým škarohlídům nezdá, Přerov na řece Bečvě není rozhodně mrtvým městem a má co nabídnout nejen Přerovákům, ale zároveň všem jeho návštěvníkům.

---
